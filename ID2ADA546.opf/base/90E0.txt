༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4826
24823
ལང་ཚོའི་ཞབས་རྗེས།
lang tsho'i zhabs rjes
Author
རང་སད།
rang sad
Descriptor
Original Publication
Place
zi ling
Publisher
mtsho sngon mi rigs dpe skrun khang
2002
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
254
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



LC SURROGATE CATALOGING RECORD
LC Control Number: W24823
Type of Material: Text (Book, Microform, Electronic, etc.)
Personal Name: Rang sad, Gcan, 1972-
Main Title: Lang tsho'i zhabs rjes. Youthful footprints.
Edition Information: Par gzhi 1.
Published/Created: Zi ling : Mtsho sngon mi rigs dpe skrun khang, 2002.
Description: 4, 4, 254 p.
ISBN: 7542009907
Notes: Poems.



གསེར་མདོག་གི་རྡོ་རིང་།
—— གྲོགས་པོ་གཅན་རང་སད་ལགས་ཀྱི《ལང་ཚོའི་ཞབས་རྗེས»
པར་དུ་བསྐྲུན་པར་ཆེད་དུ་ཕུལ་བ།
གཡའ་དྭངས་པའི་བསམ་གཞིག་གི་མིག་ཟུང་རྣོན་པོས།
ལམ་ལམ་འབར་བའི་ཚེ་སྲོག་གི་རང་ངོ་ཟིན།
ཟུངས་ཁྲག་དང་རྔུལ་ཆུའི་རྒྱུན་ཐག་དམར་པོས།
གླུ་ངག་གི་འགྱུར་ཁུགས་རེ་རེ་ཡོངས་སུ་བརླན།
གྲོགས་པོ། ང་ཚོ་དབུལ་ཕོངས་རྐྱང་རྐྱང་གིས་ཁྲིད་ན་ཡང་།
འཛད་མཐའ་བྲལ་བའི་འབྱོར་ཕྱུག་གི་གླུ་སྐད་དེའི་ཆེད་དུ།
མཚར་སྡུག་གི་མི་ཁ་དང་དམོད་མོ་དུང་ཕྱུར་གདོང་གིས་བསུས།
ང་ཚོ་དུས་མཉམ་དུ་སད་ཅིང་།
ང་ཚོ་དུས་མཉམ་དུ་ལམ་ལ་ཆས། །
ལང་ཚོ་དང་བརྩེ་དུང་། མི་ཚེ་གཅིག་གི་རྒྱགས་བྲོ་ཁུར་ཏེ།
ལྷག་བསམ་དང་སྤོབས་པ་ཁོ་ནས།
རྨི་ལམ་ལྟ་བུའི་གངས་ཐང་ཡང་ཡང་བརྒལ།
a
མཚམས་འདིར་སླེབས་དུས། ང་ཚོས་ཅིས་ཀྱང་།
རང་གི་རྐང་རྗེས་ལ་ཕྱི་མིག་ཅིག་ལྟ་འོས་ཏེ།
འདས་སོང་གི་དེབ་ཐེར་དཀར་པོའི་ཀློང་ན།
འཇིག་རྟེན་འདིར་སླེབས་པའི་དཔང་རྟགས་ནར་མོ་རེ་རེ།
ཚེ་སྲོག་གི་བདེན་པའི་གཟུགས་ཀྱིས། གསལ་ལེར་མངོན་པ་འདི།
དབང་ཤེད་ཀྱི་རླུང་བུས་ནམ་ཡང་བསུབ་ཐབས་བྲལ།
༢༠༠༢. ༡༡. ༢ ༡ཉིན། ལྡོང་ཆུ་ཤེལ་གྱིས་ཁྲིན་ཏུའུ་ནས།
#



རི་སྤྱང་གི་ཞབས་རྗེས།
— གྲོགས་གཅན་རང་སད་ལགས་ཀྱི 《ལང་ཚོའི་ཞབས་རྗེས»
པར་དུ་བསྐྲུན་པའི་རྟེན་འབྲེལ་དུ།
སྔོན་ཚེ་གངས་རིའི་སྤོ་ན་མཐུར་མེད་དུ། །
མཁའ་ལ་འཕྱོ་བ་མི་ཡི་སེང་གེ་སྟེ། །
རང་གྲོལ་དཔའ་བོས་རིག་པའི་གད་རྒྱངས་ཀྱིས། །
གདོད་མའི་རི་ཚོགས་རྣམ་ཤེས་ཡོམ་ཡོམ་བསྒྲུལ། །
དེང་ནི་སྲོལ་རྒྱུན་ལྕགས་དྲའི་མུ་ཁྱུད་ཀྱིས། །
མ་ཁོགས་བྱང་ཐང་འགྲིམ་པའི་རི་སྤྱང་སྟེ། །
རང་སད་འཁྱམས་པོས་སྨྱོན་གླུ་གྱེར་བཞིན་དུ། །
《ལང་ཚོའི་ཞབས་རྗེས>མི་ཡི་ཡུལ་ལ་བཞག།
༢༠༠༢. ༡༡. ༢༢ ཉིན།།
སྙན་བཟང་པ་ཡུམ་སྐྱབས་རྒྱལ་གྱིས་ལན་གྲུ་ནས།།



ལང་ཚོའི་ཞབས་རྗེས།
གཅན་རང་སད་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
青春的足迹/尖仁色著.…西宁:青海民族出版社,
2002.12
ISBN 7-5420-0990-7
.诗歌作品集-中国当代一
1.青.. 1.尖..
藏语 V I277
中国版本图书馆 CIP 数据核字(2002)第104708号



འགོ་བརྗོད།
འགོ་བརྗོད།
གྲོགས་པོ་ཁྱོད་ཀྱིས་སྙན་ངག་མི་ཤེས་ཞེས་མ་གསུང་། སྙན་ངག་གི་
མིག་གིས་བལྟས་ན་ཁྱོད་དང་ཁྱོད་ཀྱི་ཁོར་ཡུག་ནི་སྙན་ངག་གི་འཇིག་རྟེན་ཆ་
ཚང་ཞིག་ཡིན། གྲོགས་པོ་ཁྱོད་ཀྱིས་སྙན་ངག་ལ་མི་དགའ་ཞེས་མ་གསུང་།
སྙན་ངག་གི་སེམས་ཀྱིས་མྱངས་ན་ཁྱོད་ཉིད་གཉེན་ལ་བརྩེ་བ་དང་དགྲ་ལ་སྡང་
བ། དགེ་ལ་སྤྲོ་བ་དང་སྡིག་ལ་འཛེམ་པ། བདེན་པར་འཇུག་པ་དང་རྫུན་
ལ་གཡོལ་བ་སོགས་ཆགས་སྡང་གི་སེམས་ཀྱི་རྣམ་འགྱུར་རེ་རེ་ནི་མཛེས་སྡུག་གི་
སྙན་ངག་རེ་རེ་ཡིན། གྲོགས་པོ་ཁྱོད་ཀྱིས་སྙན་ངག་བྲིས་མ་མྱོང་ཞེས་མ་
གསུང་། སྙན་ངག་གི་ལག་པས་རེག་ན་ ཁྱོད་ཀྱིས་བསམ་པ་དང་སྒྲུབ་པ།
བཤད་པ་སྟེ་ལུས་ངག་ཡིད་གསུམ་གྱི་ཧུར་བརྩོན་ལས་བྱུང་བའི་ངལ་རྩོལ་གྱི་
རྣམ་གྲངས་རེ་རེ་ནི་སྙན་འཇེབས་ཀྱི་སྙན་ངག་རེ་རེ་ཡིན། གྲོགས་པོ་ཁྱོད་
ཀྱིས་ད་ལྟ་བོད་ཡིག་གི་སྙན་ངག་ཡག་པོ་མཐོང་དཀའ་ཞེས་མ་གསུང་། གལ་
ཏེ་ཁྱོད་ཀྱིས་བོད་ཡིག་དང་བོད་ཀྱི་རིག་གནས་མཐར་གཏུགས་ན་བོད་འདི་
ཅུང་ཙམ་རྟོགས་ཚེ་ཐོན་མི་ནས་བརྩམས་པའི་བཙན་པོའི་སྐབས་ཀྱི་སྙན་ངག་
པ་དང་། ས་སྐྱ་པ་དང་རྗེ་ཙོང་ཁ་པ་སོགས་སིལ་བུའི་དུས་ཀྱི་སྙན་ངག་པ།
རྡོ་སྦིས་དགེ་བཤེས་དང་ཚེ་ཏན་ཞབས་དྲུང༌། དགེ་རྒན་དོར་ཞི་སོགས་
བཅིངས་གྲོལ་སྐབས་ཀྱི་སྙན་ངག་པ་དག་གི་བརྩམས་ཆོས་ལ་ཟུར་ཙམ་གཟིགས་
དང་ཁྱོད་ལ་ཞི་བདེ་གཞན་ཕན་གྱི་ཚོར་སྣང་བན་བུན་རེ་བསྐྱེད་ངེས། །



ལང་ཚོའི་ཞབས་རྗེས།
* » "༩
་
་
་་ - - ་ ：：༌་་་་་་་༌ ཨ་་་་
གཅན་རང་སད་ནི་ངའི་འགྲོགས་མ་མྱོང་བའི་རྩོམ་གྲོགས་མང་པོའི་ཁྲོད་
ཀྱི་གཅིག་དང༌། བོད་ཀྱི་དེང༌རབས་རྩོམ་རིག་གི་རྩོམ་སྟེགས་སྟེང་ཤན་་་་
ཤུགས་ཧ་ཅང་ཆེ་བའི་སྙན་ངག་པ་ཞིག་ཡིན། ང་སྔོན་ཆད་མགོ་ལོག་ན་ཡོད་
དུས་འཇུ་སྐལ་བཟང་དང་མེ་སྟག ད་དུང་དུར་བུད་རྣམ་གྲོགས་སོགས་དང༌
མཉམ་དུ་བོད་ཀྱི་རྩོམ་རིག་སྐོར་ལ་ལབ་གླེང་བྱེད་དུས་གཅན་རང་སད་ཐེངས་
མང་པོར་གླེང་མྱོང༌། ཁོང་རྣམ་པ་ཚོས་གསུངས་པ་ལྟར་ན། གཅན་རང་
སད་ཀྱི་སྙན་ངག་ནི་ཁ་གསལ་ཞིང་གཏིང་ཟབ་ལ་སྙན་པའི་ཆ་དང་ལྡན་པ་སྟེ་
བོད་རིག་གནས་ཀྱི་རྨང་མཐུག་ཅིང་རང་སྐད་རྣལ་མར་འདུག་པར་མ་ཟད།
དེང་རབས་ཀྱི་རྩོམ་སྟངས་དག་ལའང་ཆ་རྒྱུས་ཆེ་བས་རང་ཉིད་ཁོ་ནར་དབང་
བའི་རྩོམ་གཤིས་ཤིག་ཆགས་ཡོད་པར་བཞེད། ཁོང་ཚོའི་བཞེད་པ་འདི་ངས་
དུས་དེབ་མང་པོའི་སྟེང་མཐོང་བའི་གཅན་རང་སད་ཀྱི་སྙན་ངག་གི་སྡོམ་ཚིག་
ཏུ་འདུག་པས་ངས་ཀྱང་ལེགས་སོ་ཞུས་པ་ཡིན་ལ། རྗེས་སོར་གཅན་རང་
སད་ཀྱི་སྙན་དེབ《ཤམ་བྷ་ལའི་ཅོང་སྒྲ»བཀླགས་རྗེས་ཁོང་ཚོའི་བཞེད་པར་ར་
སྤྲོད་ལེགས་པོ་བྱུང་ཡོད་པར་འདོད། ཉེ་ཆར་གཅན་རང་སད་ཀྱིས་རང་གི་
སྙན་རྩོམ་ཐོར་བུ་རྣམས་ཕྱོགས་གཅིག་ཏུ་བསྡུས་ཏེ་སླར་ཡང《ལང་ཚོའི་ཞབས་
རྗེས》ཞེས་པའི་སྙན་དེབ་ཐེངས་གཉིས་པ་པར་སྐྲུན་གྱི་སྟ་གོན་ལེགས་པར་གྲུབ་
པ་འདི་འུ་ཅག་གི་སྙན་ངག་བྱ་གཞག་གི་དོན་ཆེན་ཞིག་ཏུ་མཐོང་བས་སེམས་
གཏིང་ནས་ཁོང་ལ་རྟེན་འབྲེལ་དང་བཀའ་དྲིན་ཞུ་བ་ཡིན། །
《ལང་ཚོའི་ཞབས་རྗེས》སུ་གཅན་རང་སད་ཀྱི་ལོ་བཅུ་ཕྲག་ལྷག་གི་དུས་



འགོ་བརྗོད།
སྐབས་སོ་སོའི་བརྩམས་ཆོས་ཕལ་ཆེར་འདུས་པས་དེབ་འདིར་བལྟས་རྗེས་ཀྱི་
ཐོག་མའི་ཚོར་སྣང་ལ་གཅན་རང་སད་ཀྱི་རྩོམ་རིག་གི་བགྲོད་ལམ་མམ་གསར་
གཏོད་ཀྱི་གོ་རིམ་ནི་འདི་འདྲའོ་སྙམ་པ་དང་དེའི་ཞོར་ནས་སྙན་དེབ་ཀྱི་མིང་ལ་
《ལང་ཚོའི་ཞབས་རྗེས》གསོལ་བའི་རྒྱུ་མཚན་ཡང་འདི་ལོས་ཡིན་བསམ་བྱུང་
ལ། གོ་རིམ་འདི་དང་ཞབས་རྗེས་འདི་ནི་གཅན་རང་སད་ཀྱི་རང་ཉིད་སད་
པའི་གོ་རིམ་དང་རང་ཉིད་སད་པའི་གོ་རིམ་ཁྲོད་བཞག་པའི་རྟོགས་སད་ཀྱི་
ཞབས་རྗེས་ཀྱང་ཡིན་སྣང་སྐྱེས་སོ། །འོན་ཀྱང་གོ་རིམ་དེ་ནི་སྣ་རྐྱང་གི་གོ་རིམ་
ཞིག་མ་ཡིན་པར་ཤིན་ཏུ་ཕུན་སུམ་ཚོགས་པ་ཞིག་སྟེ་རྗོད་བྱེད་མག་མོག་ནས་ཁ་
གསལ་པའི་གོ་རིམ་དང་། རྗོད་ཚུལ་རབ་བཏགས་ནས་དྲང་པོའི་གོ་རིམ།
བརྗོད་བྱ་ཕྱིའི་ཁོར་ཡུག་ནས་ནང་སེམས་ཉིད་སྟོན་པའི་གོ་རིམ་བཅས་གོ་རིམ་
ཆེན་པོ་གསུམ་བརྒྱུད་པར་འདོད་ཅིང་། གོ་རིམ་གསུམ་པོ་དེས་ད་གཟོད་
གཅན་རང་སད་ཚང་རང་ཉིད་སད་ནས་ད་ལྟའི་ཁ་གསལ་གཏིང་གསལ་གྱི་
ཚད་འདིར་སླེབས་པ་ཡིན། །
གོང་དུ་བཤད་པའི་གོ་རིམ་གསུམ་པོ་དེ་ནི་ཕུལ་བྱུང་སྙན་ངག་པ་ཕལ་
ཆེར་བརྒྱུད་དགོས་པའི་སྤྱི་འགྲོས་ལྟ་བུར་འདུག་པས་དེ་ཁོ་ནས་སྟེང་ནས་་་
གཅན་རང་སད་ལ་བལྟས་ན་ཁོང་གི་སྙན་ངག་གི་ཐུན་མིན་ཁྱད་ཆོས་འབུར་དུ་
ཐོན་པའམ་གསལ་ལྷང་ངེ་བ་ཞིག་མཐོང་དཀའ། གལ་ཏེ་ཕྱོགས་གཞན་ཞིག་
ནས་བལྟ་དགོས་ཚེ་དེ་ནི་ཁོང་གི་སྙན་ངག་སྤྱི་ཚོགས་འཚོ་བ་དང་ཤིན་ཏུ་ཉེ་བ་
དེའོ། །《ལང་ཚོའི་ཞབས་རྗེས»ཀྱི་སྙན་ངག་རྣམས་དུས་ཚོད་ཀྱི་གོ་རིམ་ལྟར་



ལང་ཚོའི་ཞབས་རྗེས།
བསྒྲིགས་ནས་བལྟས་ན་དེ་ནི་སྙན་ངག་པ་ཉིད་ཀྱི་ལོ་བཅུ་ཕྲག་རིང་གི་འཚོ་བའི་
བརྒྱུད་རིམ་གྱི་ཟིན་བྲིས་ལྟ་བུར་གྱུར་ཡོད་ཅིང༌། དེ་ཡང་གཙོ་བོ་སློབ་སྦྱོང་གི་
འཚོ་བ་དང་དངོས་པོའི་འཚོ་བ། བསམ་བློའི་འཚོ་བ་བཅས་ཇི་ལྟར་ནར་
སོན་པ་ནས་རིམ་བཞིན་ད་ལྟའི་ཤིན་ཏུ་དར་བའི་ཚད་ལ་སླེབས་ཚུལ་ཅུང་་
གསལ་པོར་མཚོན་ཡོད་ལ། ལྷག་པར་དུ་སྙན་ངག་པས་ཐོག་མར་རང་ཁོ་ན་
བརྗོད་པ་དང་དེ་ནས་རང་ཉིད་བརྒྱུད་ནས་མི་རིགས་བརྗོད་པ། དེ་ནས་
རང་ཉིད་བརྒྱུད་ནས་མིའི་རིགས་སྤྱི་བརྗོད་པའི་གོ་རིམ་དང༌། དེ་ཡང་དྲན་
སྣང་ཙམ་མམ་རྟོག་བཟོ་ཙམ་མིན་པར་རང་ཉིད་ཀྱིས་དངོས་སུ་བརྒྱུད་པའི་
མྱོང་ཐོག་ནས་བརྗོད་པས་བརྗོད་པ་གསལ་ཞིང་བརྗོད་དོན་རྒྱ་ཆེ་ལ་གཏིང༌
ཟབ་པ་དང་། བརྩེ་དུངས་ཀྱིས་ཕྱུག་པ་སྟེ་མདོར་ན་ཟུངས་ཁྲག་དྲོན་མོ་ཐོལ་
ཐོལ་དང་བཅས་པའི་སྙན་ངག་པའི་སེམས་ཁོང་གི་ན་ཟུག་ངོ་མའོ། །འདི་ལྟར་
སེམས་ཁོང་གི་ན་ཟུག་ངོ་མ་བརྗོད་ཐུབ་པ་ཡང་ཁོང་གི་ཐུན་མིན་འཚོ་བའི་ལག་
ལེན་དང་ཐད་ཀར་འབྲེལ་ཡོད་པ་སོགས་ནང་གི་བྲོ་བ་དག་ཀློག་པ་པོ་རང་ཉིད་
ཀྱིས་དངོས་སུ་མྱངས་ན་འགྲིག་པས་འདིར་མང་པོ་བཤད་མི་སྤྲོའོ། །
ཕུན་ཚོགས་ཀྱི་མི་ཡུལ། གཏིང་ཟབ་ཀྱི་མི་ཚེ། གཅན་རང་སད་འདི་
ལྟར་སད་ཅིང་འདི་ལྟར་སད་ནས་འཇིག་རྟེན་འགྲིམས་པའི་ཁེར་རྐྱང་གི་དུས་
ཤིག་ལ། ངས་རང་གི་སེམས་ཁོང་ནས་ཁོང་དང་ལག་གདང་སྦྲེལ་ཞིང་ང་ཚོ་
ཐག་རིང་པོ་ཞིག་ལ་སླེབས་ཐུབ་པའི་སྨོན་ལམ་ཡང་བཏབ་ཚར།
ཞེས་གངས་ཞུན་གྱིས། ༢༠༠༢ལོའི་ཟླ༡༡ཚེས ༡༨ལ།



དཀར་ཆག
དཀར་ཆག
.....................
...........
................
ཁྱོད་ཀྱི་འཇིག་རྟེན། ........…..
ཉེན་བརྡ། ........….
མིང་མེད་སྐར་མ་འོད་ཆེན། .........
འབུར་འཇོམས་ཚིག་གི་ཆོ་ག ............
མཐོ་སྒང་། ལས་དབང་གི་འགུལ་སླེར་བསྙལ་བའི་ཁྱེའུ་ཆུང་། ...
གཞེན་སྐུལ། ...........
(14)
ཆོས་འཛིན་དབང་མོ། ..........
(17)
དྲི་བ།
(20)
མཇུག་མཐའི་ཕྱི་མིག་གི་ན་ཟུག…..........................….....
རྩོམ་རིག་མཁན་པོ་དེ་ང་རང་ཡིན་ན། ......
སྙན་ངག་གི་ལྷ་རྫས། །
འདོད་གསོལ་སྙིང་གི་རི་མོ། ། ............... .............. • •• (31）
བདེན་གསོལ་སྤྲིན་གྱི་ཕོ་ཉ།
.................
(37）
མཚན་མོ་ཞིག་གི་མྱོང་བྱང་།
ཕ་ཡུལ། །
སྙན་ངག་རྐང་པ་བཅུ་བཞི་མ། .....…........ •བ.............
སྟོན་མཇུག་གི་སྙན་ངག ...........…...
23)
25）
་་་་་་་....…..
• • (28）
• •• •.• ( 42)
•• ••• •••
བ•བ• •. (43)
• •
བ• (47)
ཟབ•• • •• ••• •
（ 48)



ལང་ཚོའི་ཞབས་རྗེས།
(52)
སྐྱ་རེངས་ཀྱི་རྟོགས་བརྗོད། ...............
རྒྱལ་སྲིད་སྣ་བདུན་ལ་སྦྱར་བའི་སྙན་ཚིག ….….
(53)
བདེ་མོ་བྱོས། རོགས་ཆུང་ལོ། །
• • （56)
ཆུ་འཛིན་ལ་བསྐུར་པའི་འཕྲིན་པ། ...................... • • • (58)
སྐར་མདའ། .....….
• •• • (64)
གངས་སེང་དཀར་མོ་ངེད་གཉིས་བློ་རྩེ་མཐུན་ན། .....…....……..….. (65）
མེ་ཏོག་མ་དང་སྙན་ངག་གི་མཆོད་ཡོན། ..…….
(68)
ནུབ་ཁའི་གྲོང་རྡལ། ........
70)
ངས་ཁྱོད་ཚོར་བཀའ་དྲིན་ཞུ་འོས། .......
（72）
ཡར་ཀླུང་གཙང་པོའི་རླབས་ཕྲེང་། །
(74)
ཨ་ཅེ་ལགས། ཕ་ཁྱིམ་དུ་ལོག་ཤོག ....…........................
• •ཟ• (80)
དྲང་སྲོང་ཁྲོས་པའི་སྒྲ་དབྱངས། །
མི་ལ་རས་པ། ......
རྨོ་མོ་དྲན་པའི་ཀ་རྩོམ། ...….……….
ཙོང་ཁ་པ། ........................................
གསལ་འདེབས་ལྷ་ཡི་རོལ་མོ། ..................................
དེ་རིང་གི་གནམ་གཤིས་ཧ་ཅང་འཁྱག ..…..….................…..
•.. (99)
རྨ་གཡང་ཕྱུག་མོའི་སྙིང་གཏམ། ................................. (102)
སྐབས་དེར། ངའི་སེམས་ཁོང་ལ་གྲོང་འདར་བརྒྱབ། ............ (110）
དགོན་འདབས་ཀྱི་མགྱོགས་བྲིས་ཁག་བརྒྱད། ..….....…......... (113)
ཨ་ཕ། ངའི་དུས་གསུམ་གྱི་ཕྱོགས་སྟོན་འཁོར་ལོ། ............... (116)
• • • (89)
• •.• (92)
• (94)
•• (96)
2



་་ དཀར་ཆག
བ༔ ，，་ ་་་་་
་
--
-
• • • • •
• • • • • •
•
《134)
ལྷག་བསམ་ཚིག་གི་རྩེ་དགའ། ..….........
(119)
མ་ཅིག་ལབ་སྒྲོན། ................................... (123)
ཟླ་བ་ལྷ་མོར་ཕུལ་བའི་སྙན་ངག ...................... (124）
ལྷོ་ཕྱོགས་རྒྱ་མཚོའི་འགྲམ་གྱི་སྨོན་ཚིག .............
ང་ད་དུང་ཤི་མེད། ....
(138)
འགྲུལ་བཞུད་ཁྲོད་ཀྱི་སྙན་ངག་ཐོར་བུ།
(139)
ནམ་ཉི་མར།	......
བ..... (142）
སྙིང་གཏམ་མེ་ལོང་དགུ་སྐོར་མ།
• (144）
སྙན་ངག་པར་མགུར་ཆམ་བཞེས། .............................. (150)
སྐྱེད་མོས་ཚལ་དུ་གཅིག་པུར་ཆང་གིས་བཟི། ..................... (152)
ཨ་མ་སྒྲོལ་མ། ... བ..................…….…..................... (157)
སྙན་རྩོམ་སིལ་མའི་དོ་ཤལ། ..…..……….
.................. (159)
ས་ཆེན་གྱི་སྒྲོན་མེ། ............................................. (166)
ཁ་སང་དེ་རིང༌།
...... (169)
རྒྱ་སེ་མེ་ཏོག ................
གྱེས་བྲལ། ...............
.................................... (173)
ཉི་འོད་འགམ་པའི་ཕོ་རོག་ཚོ། .....….
•• (175)
རྟོགས་པ་ཐོད་བརྒལ་གྱི་གླུ།
ཨ་མ་ལགས། ངས་ཁྱེད་ལ་ཚིག་གསུམ་ཞུ། ..........
ལྷག་བསམ་ཟླ་བའི་སྙེ་མ། ........…... ............... (187)
གངས་དགའ་མཚོ།
............... (209)
.. (171)
•• •• ( 178）
（183)



ལང་ཚོའི་ཞབས་རྗེས།
རྨ་ཆུའི་རླབས་ཀྱི་འགྱུར་ཁུགས། ..............
(210)
ཁ་རོག་གེར། འཆོར་ས་གཏན་ནས་མེད། ། ................. ••• (227）
སྙན་ཚིག་ཁག་བཞི། ......
•.. ...(229)
ཁྲུང་ཁྲུང་ལྷོ་ལ་འཕུར་དུས། ....... .................(231）
བསྒྱུར་རྩོམ་བྱུ་རུའི་མེ་ཏོག །
སྨིན་མདུད། །
• •-• • •• • • (234)
ཚོང་པའི་ཆུང་མ། .....
• • •• • • • (238)
མེ་ཏོག་འཐུ་བའི་གཞོན་ནུ་མ། ............................
(241)
མཛེས་མར་ལམ་འཕྲད་བྱུང་བ། ................................. （243）
སྐྱེད་མོས་ཚལ་དུ་དུས་བཏབ་པ།
(245)
མཛའ་བོར་གདམས་པ།
......（246)
དྲན་ཚུལ་ཁྱད་པར་བ།
(247)
འདས་མཆོད།
(248)
མཇུག་གི་གཏམ། •......
•• ••• (252)
•
•
• • • ••..
......



ཁྱོད་ཀྱི་འཇིག་རྟེན།
ཁྱོད་ཀྱི་འཇིག་རྟེན།
གནག་རྫི་བུ་མོ་ཞིག་ལ།
ཐོ་རེངས་སྐར་ཆེན་གྱི་གསང་བརྡས།
ཚོན་མདོག་གི་རྨི་ལམ་ཟབ་མོའི་སྒོ་གླེགས་བརྡུངས་པ་ན།
ཁྱོད་ཀྱིས་སྦྲ་ནག་ལ་འོད་སྣང་ཐོག་མ་སྦྱར་ཞིང་།
བཞོ་བརྡའི་འགྱུར་ཁུགས་སྙན་མོས།
མཚམས་སྤྲིན་གྱི་དམར་མདངས་ལྷས་ལ་བསྐྱིལ།
ཨ་ཕའི་སྡུར་དབྱངས་ཀྱི་ཕ་མཐའ་ནས།
ཚེ་སྲོག་གི་འུར་ཐག་གཉོམ་པོས།
ནོར་ལུག་གི་རྨིག་རྗེས་འཚོ་བཞིན།།
ཅོང་སྒྲ་མེད་པའི་དབེན་ལྗོངས་དེར་ཆོས་དུས།



ལང་ཚོའི་ཞབས་རྗེས།
་་་་་་་་་་་་་་་
ཉི་མ་ཤར་མེད།
གདགས་སྲིབ་དང་སྤང་ངོགས་ནས།
སློག་ཧྲུལ་གྱིས་བཏུམས་པའི་མོ་ལོ་བཅུ་དྲུག་གི་ལང་ཚོ་བཞུར་ཞིང༌།
གཡང་དཀར་གྱི་རྦ་རླབས་ཁྲོད། །
སུ་ཞིག་གི་རྒྱང་འབུད་ལ་རེ་བཞག་འཁོར་ཡང་།
སྲོལ་རྒྱུན་གྱི་རི་འདབས་སུ།
མཆི་མར་བསྙལ་བའི་གཞན་དབང་གི་སེམས་པ་ཕྲ་མོ།
ནུབ་ཁའི་ཉི་ཟེར་དང་ལྷན་དུ། །
བཟླས་སྐྱོན་ཤོར་བའི་ལོ་ཟླའི་ཕྲེང་བར་ནས་རྒས།
ནས གས།་་་
གནག་རྫི་བུ་མོ། ཁྱོད་ཀྱི་འཇིག་རྟེན།
ངའི་སྙན་ངག་གི་བྲང་ལ་ན་ཟུག་གིས་འབུར་བའི་མྱོས་བུམ་ཞིག
མཐོ་སྒང་གི་སྙིང་ཁར་སྲོལ་རྒྱུན་གྱིས་བཞག་པའི་རྨ་ཁ་ཞིག
1993. 7.9 རོང་བོ་ནས་བྲིས།
གོ་བཞི་ལོའི《གངས་རྒྱན་མེ་ཏོག》དེབ་བཞི་པའི་སྟེང་བཀོད།



ཉེན་བརྡ།
ཉེན་བརྡ། །
དབང་ཤུགས་ཀྱི་གཟིག་ལྤགས་ལུས་ལ་གྱོན་ནས། །
གཞུང་རྒྱུ་ཡི་ལོ་ཏོག་སྤྱོད་པའི་མགྲིན་བཟང་། ། །
རྒྱལ་ཁྲིམས་ཀྱི་དབྱུག་ཏོ་ཕོག་ཉེན་འདུག་པས། །
བག་ཡོད་ཀྱི་རྩྭ་སར་སྙེག་རན་མིན་ནམ། །
སྤང་ལྗོངས་ཀྱི་མཚོ་མོར་རུ་དཔུང་བསྒྲིགས་ནས། །
ལ་རྒྱ་ཡི་ཟླ་གཟུགས་འཛིན་པའི་སྤྲེལ་ཕྲུག །
ཚེ་སྲོག་གི་དམར་མཆོད་འབུལ་ཉེན་འདུག་པས། །
དགོས་མེད་ཀྱི་གླེན་རྟགས་འདོར་རན་མིན་ནམ། །
མཚན་གུང་གི་སྦྲ་ཁྱིམ་མོག་པོའི་མཐའ་ན། །
སྣང་མེད་དུ་གཉིད་པའི་འབྲོག་ཁྱི་སྨུག་པོ། །
3
་ ་



ལང་ཚོའི་ཞབས་རྗེས།
L་
སྤྱང་ལྟོགས་ཀྱིས་ལུག་ཚང་བརླག་ཉེན་འདུག་པས། །
དྲན་ཤེས་ཀྱི་རྩལ་སྟོབས་སྒྲིམ་རན་མིན་ནམ། །
འདི་སྣང་གི་ཤིང་རྩེར་འཛེགས་ལ་བྲེལ་བའི། །
ཧམ་སེམས་ཀྱི་བདག་ཉིད་མིག་མེད་གྲོག་མ། །
རྐང་ལག་དེ་ཐང་ཆུར་འབྱར་ཉེན་འདུག་པས། །
རང་ཚོད་ཅིག་བཟུང་ནས་འདུག་རན་མིན་ནམ། །
རྒྱལ་ཁ་ཡི་གཏམ་སྙན་ཐོས་ཙམ་ཉིད་ནས། ། །
ང་རྒྱལ་གྱིས་མཆོངས་གར་རྩེན་པའི་སྦལ་ཆུང་། །
བྲང་ཁ་དེ་རྡོ་ལ་རྒྱག་ཉེན་འདུག་པས། །
ཁེངས་སྐྱུང་གིས་རང་རྒྱུད་འདུལ་རན་མིན་ནམ། །
མགོ་བསྐོར་གྱི་ཕྲེང་བ་སྐེ་ལ་དཔྱངས་ནས། །
བསླུ་བྲིད་ཀྱིས་ཆོས་འཁོར་བསྐོར་བའི་བྱི་ལ། །
བཅོས་མ་ཡི་གསང་བ་བརྟོལ་ཉེན་འདུག་པས། །
ཁྲེལ་མེད་ཀྱི་བྱེད་ཐབས་བསྒྱུར་རན་མིན་ནམ། །
སྟེས་དབང་གི་ཚོན་རྩིའི་བཀྲག་མདངས་སྤྱད་ནས། །
4



ཉེན་བརྡ།
གཅན་གཟན་གྱི་ཁྲི་ལ་འགྱིང་བའི་ཝ་སྐྱེས། །
བདེན་དོན་གྱི་གཙང་པོར་ལྟུང་ཉེན་འདུག་པས། །
གངས་སེང་ལ་འགྲན་བློ་སྤང་རན་མིན་ནམ། །
གཞན་ཚིག་གི་གླིང་བུ་འབྲལ་མེད་བསྣམས་ནས། །
རིག་བྱེད་ཀྱི་སྒྲ་སྙན་འབྱིན་པའི་ཕོ་རོག །
སྔོ་ལོ་ཡི་རྒྱལ་མཚན་འཕྱར་ཉེན་འདུག་པས། །
ལྷན་སྐྱེས་ཀྱི་མགྲིན་ངག་སྦྱང་རན་མིན་ནམ། །
1991. 5. 4 དྷི་ཚ་ནས་བྲིས།
གོ་གཅིག་ལོའི《སྦྲང་ཆར》དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
ཁ་
མིང་མེད་སྐར་མ་འོད་ཆེན།
སུ་ཞིག་གིས། ང་ཚོར་ཆེས་ཐོག་མའི་བློ་གྲོས་ཀྱི་སྒོ་མོ་ཕྱེས།
སུ་ཞིག་གིས་ང་ཚོར་ཆེས་ཐོག་མའི་ཤེས་རིག་གི་སྒྲོན་མེ་སྦར།
སུ་ཞིག་གིས། ང་ཚོར་ཆེས་ཐོག་མའི་ལྗང་མདོག་གི་རྨི་ལམ་བསྐྲུན།
དེ་ནི་མཐོ་སྒང་གི་མིང་མེད་སྐར་མ་འོད་ཆེན་ཏེ –
སློབ་ཆུང་གི་དགེ་རྒན་མ་ཡིན་ནམ།
ཀྱེ་ཀྱེ། དུས་རབས་ཀྱི་དཔལ་འབར་ཡ། སློབ་གསོའི་འཐབ་མོ་པ།
ཁྱོད་ཀྱིས་གྲོང་ཁྱེར་དང་རྒྱང་ཐག་རིང་བའི་ཡུལ་མཐའ་ཞིག་ནས།
རི་ཚོགས་ཀྱིས་སྟོང་འཇགས་བསྐྱིལ་བའི་ལུང་ཀྱོག་ཅིག་ནས།
6



མིང་མེད་སྐར་མ་འོད་ཆེན།
རྩྭ་ལྡུམ་གྱིས་ཤུ་གླུ་གྱེར་བའི་སློབ་ཆུང་ཞིག་ནས། །
སྨག་རུམ་གྱི་ཀློང་ན་འཚེར་བའི་གསེར་མདོག་གི་མར་མེ་བཞིན།
ལང་ཚོ་དང་ཕུགས་བསམ་འོད་དུ་སྦར་ཏེ།
ས་སྒང་གི་ལས་དབང་ལ་ཚོན་མདོག་བྱུགས། །
༢
མུན་ནག་གི་ལྐོག་གཡོ་སྦྲུམ་པའི་འཇིག་རྟེན་དེར། །
སྐྱ་རེངས་ཀྱི་འཛུམ་མདངས་གསར་བ་ཞིག་བསུ་རྒྱུ་ནི།
ཁྱོད་ཀྱི་འགྱུར་མེད་ཀྱི་དམ་བཅའ་ཡིན་པས། །
རང་ཉིད་ཀྱི་མི་ཚེའི་འཚོལ་སྙེག་གི་ཟློས་གར་ཡོད་ཚད།
ས་སྨྱུག་གི་ཚེ་སྲོག་དང་ལྷན་དུ་ནག་པང་གི་ངོས་སུ་འཁྲབ་ཅིང་།
ཟུངས་ཁྲག་འཁོལ་བའི་ལྷག་བསམ་གྱི་བཞུར་རྒྱུན་མཐའ་དག་
གསར་སྐྱེས་མྱུ་གུ་སྐོར་ཞིག་ནར་སོན་པའི་བདག་རྐྱེན་དུ་བསྲིངས།
གནའ་ནས་ད་བར་དུ།
སྐྲ་ལོ་དང་རྔུལ་ཆུ།
གཞན་གྱི་ལམ་སྣེར་གཏོར་བ་ལས།
ངོ་སོ་ཆེ་བའི་དབང་ཤུགས་ཀྱི་ཁྲི་འཕང་མཐོན་པོ་དེར།
ཞབས་སོར་འགོད་པའི་གོ་སྐབས་གཞི་ནས་དོར། །
དེ་ལྟ་ན་ཡང་།



ལང་ཚོའི་ཞབས་རྗེས།
ནོར་ལུག་གི་ཁ་གྲངས་མདུད་པས་བརྩི་བའི།
བྱིས་པ་སྣབས་ལུག་སྐོར་ཞིག ་་་་
ཁྱོད་རང་གྲུ་གཟིངས་སུ་བསྟེན་ནས། །
ཤེས་ཡོན་གྱི་མཚོ་མོའི་ཕ་མཐར་བརྒལ་སོང་བས།
ཁྱོད་རང་ནམ་ཡང་འཛུམ་པ་ལས་ངུས་མ་མྱོང་།
ཁྱོད་ཀྱིས་ལང་ཚོའི་རིན་ཐང་དེར་གཞལ་ངེས་ལ།
ཚེ་སྲོག་གི་ཆེས་ཐ་མའི་འོད་ཐིགས་ཀྱང་དེ་ལ་བསྟིམ་ངེས།
ཀྱེ། སློབ་ཆུང་གི་དགེ་རྒན་ཡ། །
མཐོ་སྒང་གི་མིང་མེད་སྐར་མ་འོད་ཆེན།
ཁྱོད་རང་ནམ་ཡང་བདག་སེམས་ཀྱི་མཁའ་དབྱིངས་ན་གསོན།
1994. 8. 3 རོང་བོ་ནས་བྲིས།
གོ་ལྔ་ལོའི《མཚོ་སྔོན་སློབ་གསོ》སྟེང་བཀོད།
8



འབུར་འཇོམས་ཚི
་
་
-
བ་་་
འབུར་འཇོམས་ཚིག་གི་ཆོ་ག
མཐོ་སྒང་གི་ཉམ་ཆུང་མེ་ཁྱེར་གྱི་སྲིན་བུ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
ཨ་སྔོན་གྱི་དབྱིངས་ལ་ལྟད་མོ་ཞིག་ལྟོས་དང་། །
ཉི་ཟླ་ཡི་འོད་སྣང་དེ་ཙམ་དུ་མི་གདའ། ། །
གུ་དོག་གི་ཁྲོན་པར་འགྱིང་བ་ཡི་རུས་སྦལ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
ཕྱི་རོལ་གྱི་ཁམས་ལ་ལྟད་མོ་ཞིག་ལྟོས་དང་། །
ཆུ་གཏེར་གྱི་ཟབ་ཡངས་དེ་ཙམ་དུ་མི་གདའ། །
དྲི་བཞོན་གྱི་འཕྲུལ་འདེགས་བསྟེན་པ་ཡི་ཕྱེ་ལེབ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
འདབ་ཆགས་ཀྱི་གླིང་ལ་ལྟད་མོ་ཞིག་ལྟོས་དང་། །
རྒོད་པོ་ཡི་གཤོག་རྩལ་དེ་ཙམ་དུ་མི་གདའ། །



ལང་ཚོའི་ཞབས་རྗེས།
རྡུལ་འཚུབ་དང་འགྲོགས་པའི་མགྲིན་བཟང་གི་བོང་བུ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
རབ་འབྱམས་ཀྱི་ཐང་ལ་ལྟད་མོ་ཞིག་ལྟོས་དང་། །
ཅང་ཤེས་ཀྱི་བང་རྩལ་དེ་ཙམ་དུ་མི་གདའ། །
རུ་འདབས་ན་སྙེམས་པའི་ནོར་སྐྱོང་གི་རྒྱལ་པོ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
གངས་རི་ཡི་ཀློང་ལ་ལྟད་མོ་ཞིག་ལྟོས་དང་། །
གདོང་ལྔ་ཡི་བརྗིད་བག་དེ་ཙམ་དུ་མི་གདའ། །
ཐབ་གཉའ་ན་ཁེངས་པའི་དྲོད་ཆུང་གི་ཞུམ་བུ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
ནགས་མ་ཡི་ཀློང་ལ་ལྟད་མོ་ཞིག་ལྟོས་དང༌། །
རྒྱ་སྟག་གི་རྫིག་ཉམས་དེ་ཙམ་དུ་མི་གདའ། །
སྟོང་སྐད་ཀྱིས་དྲེགས་པའི་མཆུ་ནག་གི་ཁྭ་ཏ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
ལྷོ་མོན་གྱི་ནགས་ལ་ལྟད་མོ་ཞིག་ལྟོས་དང༌། །
ཁུ་བྱུག་གི་གྲེ་འགྱུར་དེ་ཙམ་དུ་མི་གདའ། །



འབུར་འཇོམས་ཚིག་གི་ཆོ་ག
མཛེས་སྡུག་གི་ཡང་རྩེར་རློམ་པ་ཡི་འཇོལ་མོ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
སྐྱེད་ཚལ་གྱི་ཕང་བར་ལྟད་མོ་ཞིག་ལྟོས་དང་། །
རྨ་བྱ་ཡི་གཡེར་བག་དེ་ཙམ་དུ་མི་གདའ། །
གཡོ་ཁྲམ་གྱིས་འཚོ་བའི་མདོ་མེད་ཀྱི་ཨ་ནུ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
འཇིག་རྟེན་གྱི་ཁྱོན་ལ་ལྟད་མོ་ཞིག་ལྟོས་དང་། །
སྐྱེས་མཆོག་གི་རྣམ་ཐར་དེ་ཙམ་དུ་མི་གདའ། །
ཆགས་ཚིག་གིས་སྙེམས་པའི་སྨྱུག་ཐོགས་ཀྱི་གཞོན་ནུ། །
ང་རྒྱལ་གྱི་མགོ་འཕང་དེ་འདྲ་ཞིག་མ་མཐོ། །
འཚོ་བ་ཡི་ཀློང་ལ་ལྟད་མོ་ཞིག་ལྟོས་དང་། །
ངེས་དོན་གྱི་སྙན་ངག་དེ་ཙམ་དུ་མི་གདའ། །
1991. 4. 12 དྷི་ཚ་ནས་བྲིས།
གོ་ལྔ་ལོའི《སྦྲང་ཆར》དེབ་གཉིས་པའི་སྟེང་བཀོད།



ལང་ཚོའི་ཞབས་རྗེས།
，，，，
，，
མཐོ་སྒང་།
ལས་དབང་གི་འགུལ་སླར་བསྙལ་བའི་ཁྱེའུ་ཆུང་།
མི་ཡི་ལད་མོ་སྤྲེལ་གྱིས་བྱེད་པའི། །
ལོ་རྒྱུས་ཀྱི་མཇུག་མ་དེ་བཅད་པ་ནས་བཟུང་།
ཁྱོད་ཀྱིས། སྨག་རུམ་སྟུག་པོ་ཞིག་གི་དབྱངས་རྟ་རུམ་ནས།
རྨི་ལམ་གྱི་ཞིང་ཁམས་སུ་འཕྲུལ་སྣང་གི་གོམ་འགྲོས་འཁྱོར།
༡
ཉི་ཟླ་དང་ཆེས་ཆེར་ཉེ་ཡང་།།
གངས་འཁྱག་གི་ཕུང་པོ་གཏོས་ཆེ་བ་ཞིག་གིས་ཡོད་ཚད་མནན་པས།
དུས་རབས་ཀྱི་འཕུར་མཆོང་གིས། ཁྱོད་རང་། །
ལོ་ཟླའི་སྣེ་མོ་ཞིག་ནས་རྒྱང་དུ་བསྐྱུར། །
རྡེའུ་འབུམ་དང་དར་ལྕོག་གི་ཚིགས་མལ་རེ་རེ་ན།
རྨུ་ཐག་གི་རྣམ་ཤེས་དང་རླུང་རྟ་ལེབ་མོ་ཁ་བའི་འདབ་མར་འཚུབ།
ལྷ་སྒྲུང་གི་ཡོལ་བ་རྔམས་མཐུག་པས།
སྤྱང་ཚོགས་ཀྱི་མཆེ་སྡེར་སྣུམ་ཞིང་རྐང་གླིང་གི་རོལ་དབྱངས་སྙན།
ཀ་ཁའི་གསེར་མདོག་རུམ་པའི་བྱིའུ་ཚོགས་ཀྱི་རྨི་ལམ།།
12



མཐོ་སྒང་། ལས་དབང་གི་འགུལ་སླར་བསྙལ་བའི་ཁྱེའུ་ཆུང་།
རྟ་གོང་ན་འབར་བའི་རྫི་གླུའི་འགྱུར་ཁུགས་ཀྱིས་དཀྲོགས་ཤིང་།
མར་རྩམ་གྱི་དྲི་མས་བསྙལ་བའི་རིགས་རྒྱུད་ཀྱི་ཟུངས་ཁྲག་དྲོན་མོ།
ཕུ་ནུའི་མཚོན་རྩེ་ནས་ང་རྒྱལ་གྱིས་བཞུར་ཏེ། །
རྩྭ་ལྗང་གི་གཞུང་རྟ་ཡང་ཡང་བརླན།
གོ་ལའི་བརྡབ་གསིག་རིམ་པས།
ཁྱོད་ལ། རྟོགས་སད་ཀྱི་འགྲམ་ལྕག་གྲངས་མེད་གཞུས་ཀྱང་།
གདོད་མའི་ལྷ་ཁང་གི་གཟིམས་བརྡ་རིང་མོ་དེས།
སླར་ཡང་མནལ་ལམ་གྱི་ཞིང་དུ་བསྐྱལ།།
ཡིན་ཡང་། མུན་པ་ལ་སྡང་བའི་སྐར་ཚོགས་ཀྱིས།
ཁྱོད་ཀྱི་མཁའ་དབྱིངས་སུ།
བདེ་སྐྱིད་ཀྱི་བཟོ་བཀོད་ཅིག་འགོད་བཞིན་ཡོད་པས།
སད་པར་གྱིས་ཤིག
མཐོ་སྒང་ཡ—
ལས་དབང་གི་འགུལ་སླེར་བསྙལ་བའི་ཁྱེའུ་ཆུང་།
1995. 7.8 རོང་བོ་ནས་བྲིས།
གོ་དྲུག་ལོའི《མཚོ་སྔོན་སློབ་གསོ»དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
གཞེན་སྐུལ།
སྲིད་འབྱོར་མངའ་ཐང་དར་བའི་སྙིགས་དུས་ཀྱི་སྤྲུལ་སྐུ། །
ཐུགས་རྗེ་ཕྱོགས་སུ་ལྷུང་བའི་རོལ་རྩེད་དེ་བོར་ལ། །
མི་རིགས་སློབ་གསོའི་བགྱི་བར་ཞལ་འདེབས་རེ་ཕུལ་དང༌། །
དོན་གཉིས་དཔག་བསམ་འབྲས་བུ་སོར་རྩེ་རུ་སྨིན་འོང་། །
མཐོ་བའི་ཁྲི་ལ་འགྱིང་བའི་དབང་ཆེན་གྱི་དཔོན་པོ། །
འགྲོ་དོན་རྒྱུ་ལ་བསྟུན་པའི་བྱེད་ཐབས་དེ་བོར་ལ། །
ལེགས་ཉེས་འགྱུར་བ་མེད་པའི་ཚངས་ཐིག་ཅིག་ཐོབས་དང༌། །
སྙན་གྲགས་དབྱར་གྱི་རྔ་གསང་ཕྱོགས་མཐའ་རུ་ལྡིར་འོང་། །
རྨོངས་ཞེན་གཉིད་དུ་ཡུར་བའི་གངས་ཅན་གྱི་རྒན་པོ། །
སྲོལ་རྙིང་མཁྲེགས་སུ་འཛིན་པའི་ལྟ་བ་དེ་བོར་ལ། །
སྲིད་ཁམས་ཡངས་པའི་ཁྱོན་ལ་ལྟད་མོ་ཞིག་ལྟོས་དང་། །
དུས་རབས་བུ་མོའི་མཛེས་ཞལ་མངོན་སུམ་དུ་མཇལ་འོང་། །
འབྲོག་པའི་རུ་སྒོ་ཉུལ་བའི་ཨ་མཆོད་ཀྱི་བཙུན་པ། །
14



གཞེན་སྐུལ།
གསུང་རབ་ཡོན་ལ་བརྗེ་བའི་ལྐོག་ཚོང་དེ་བོར་ལ། །
ལུང་རིགས་རྦ་རླབས་ལུད་པའི་གྲྭ་ས་རུ་ཕེབས་དང༌། །
ངུར་སྨྲིག་རྒྱལ་མཚན་བཞེས་པའི་མ་རྩ་ཞིག་རྙེད་འོང༌། །
ཆ་མེད་ཡུལ་གྲུ་འགྲིམ་པའི་རྒྱང་རིང་གི་སྤུན་ཟླ། །
དྲན་གདུང་མིག་ཆུ་འདྲེས་མའི་འཚོ་བ་དེ་བོར་ལ། །
རང་ཡུལ་གངས་ཅན་སྐྱིད་པའི་སྨན་ལྗོངས་སུ་ཕེབས་དང༌། །
བདེ་དགའ་ཟད་མི་ཤེས་པའི་དུས་སྟོན་ཞིག་རེག་འོང་། །
འུར་ཆ་རྐེད་ལ་གཟར་བའི་འབྲོག་ཐང་གི་བུ་མོ། །
ལང་ཚོ་རི་ནས་བསྐྱལ་བའི་འཚོ་ཐབས་དེ་བོར་ལ། །
སློབ་གསོའི་མེ་ཏོག་འཛུམ་པའི་མཚོ་གླིང་དུ་ཕྲོས་དང༌། །
ཡོན་ཏན་མུ་ཏིག་སིལ་མའི་དོ་ཤལ་ཞིག་རྙེད་འོང༌། །
དཔེ་ཁུག་ལེབ་ལེབ་འཁུར་བའི་ལོ་ཆུང་གི་བྱིས་པ། །
རྡོ་ཆས་རྩེ་རར་ཡན་པའི་གླེན་རྟགས་དེ་བོར་ལ། །
བློ་རྩེ་ནང་དུ་བསྐོར་ནས་ལས་བྱ་ལ་འཇུས་དང༌། །
མ་འོངས་འཚོ་བའི་མདུན་ལམ་གསེར་འོད་ཀྱིས་འཁྱུད་འོང་། །
15



ལང་ཚོའི་ཞབས་རྗེས
ཤེས་བྱའི་དགའ་ཚལ་འགྲིམ་པའི་རིག་བཟང་གི་སློབ་བུ། །
རྣམ་གཡེང་རྩེད་འཇོར་རོལ་བའི་ཆོ་ག་དེ་བོར་ལ། །
ལྔ་ཟུང་རིག་པའི་མཛའ་མོར་གཏན་གྲོགས་ཤིག་སྒྲིགས་དང་། །
ཨ་མའི་བུ་རུ་སྐྱེས་པའི་དོན་སྒོ་ཞིག་འཁྱོངས་འོང་། །
དམངས་དོན་ཁ་གཡང་མཐོ་བའི་ལས་བྱེད་ཀྱི་གཞོན་ནུ། །
བག་མེད་དུ་ཆང་སྤྱོད་པའི་གཤིས་ངན་དེ་བོར་ལ། །
བསིལ་ལྗོངས་གོང་དུ་སྤེལ་བར་ལག་རྗེས་ཤིག་ཞོག་དང༌། །
རང་རིགས་ལ་རྒྱ་གླེང་བ་དོན་སྟེང་དུ་འཁེལ་འོང་། །
གོ་ལྔ་ལོའི《སྦྲང་ཆར》དེབ་གཉིས་པའི་སྟེང་བཀོད།



ཆོས་འཛིན་དབང་མོ།
ཆོས་འཛིན་དབང་མོ།
དབྱངས་རྟ་རྙིང་བ་ཞིག་གིས། བྱིའུ་ཚོགས་སྤུར་བཞིན།
རྡོ་གཅལ་གྱི་སྐོར་ལམ་ནས། ཁྱོད་རང་ཚ་ལམ་མེར།
ངའི་སྙན་ངག་གི་རུམ་ལ་འཛུལ།
ཆོས་འཛིན་དབང་མོ། ལས་དབང་ཁོ་ནས།
འཇིག་རྟེན་བསྐྲུན་པའི་གཏན་ཚིགས་ཀྱི་རྒྱབ་ལྗོངས་ན།
མཚམས་སྤྲིན་གྱི་རྫུ་བག་ནམ་ཡང་མཛེས་སྡུག་གིས་འཚེར་ཞིང་།
ཉི་འོད་ལ་ཕྱོགས་རིས་མེད་པས།
ཁྱོད་ཀྱིས། འཇོ་སྒེག་གི་སྐྲ་ལོ་སྣུམ་པོ།
མཛའ་གཞས་ཁྲི་ཕྲག་གི་ཕ་མཐའ་ནས།
བརྗིད་ཉམས་ལྡན་པའི་རློམ་སེམས་ཀྱིས་བཅད་རྗེས།
དུས་ཚིགས་ཀྱི་སྔ་ལོགས་སུ་སྨིན་པའི། ལང་ཚོའི་སྙེ་མ།
གདོད་མའི་འཚོ་སྟངས་ཤིག་གི་མཆེ་བར་ལ་བཅོལ།
འདི་ལྟར། གནའ་བོའི་གོ་རྟོགས་ཀྱི་མནར་གཅོད་ཟབ་མོས།
ཁྱོད་ཀྱི་རྨི་ལམ་དང་འདབ་གཤོག་མཉམ་དུ་རྨས་ཤིང༌།
ཆེས་མཐོ་བའི་བང་རིམ་ནས། དབང་སྒྱུར་གྱི་སྡིགས་མཛུབ་གཏད་པས།
17.



ལང་ཚོའི་ཞབས་རྗེས།
ཟུངས་ཁྲག་གོས་སུ་བཀླུབས་པའི་ཁྱོད་རང་། ཁ་བའི་ཕམ་ཉེས་བཞིན། །
ལྕགས་རི་སྲ་མོའི་རྙི་ལ་ངང་གིས་ཚུད། །
དགུ་ཚིགས་ཀྱི་ཀླུང་རྒྱུན་རིང་མོའི་ཕར་ངོགས་ནས། ཟླ་འོད།
བརྩེ་མདངས་ཀྱི་མངར་ཁ་བཞིན། ཕྱིར་དྲན་གྱི་གཏིང་སར་བཞུར་སྐབས།
ཁྱོད་ཀྱི་སྔས་འགྲམ་སྔར་བཞིན་དྲོད་ཁོལ་ཡིན་ནམ།
ཆོས་འཛིན་དབང་མོ།
རྫ་མཐའི་ཡུ་མོ་བཞིན། རི་སྒང་དང་བྲག་ཐེམ་གྱི་སུལ་བར་ནས།
ཁེར་རྐྱང་གི་འཚོ་བའི་ཟབ་ཚད་གཞལ་དུས།
སྟོང་དྲགས་པའི་སེམས་བྱ་དམར་མོ།།
རས་རྐྱང་སྲབ་མོའི་ལྟེབ་ཁུག་ལས་ཤོར་ཏེ།
ལག་ངར་དང་ཤ་རྒོད་ཀྱི་དྲོད་རླབས་འཁྱིལ་བའི། ་་་
སུ་ཞིག་གི་རུམ་ཁའམ། རྒྱང་རིང་གི་མེ་ཏོག་ཚལ་དུ་ཅི་ཙམ་འཕུར།
ཆོས་འཛིན་དབང་མོ།
་ ་
རྒྱ་ཕིབས་ཀྱི་བྱ་འདབ་ནས། སུན་སྣང་གི་མིག་ཆུས།
ཉིན་ཞག་གི་རྩམ་སྐྱ་རྫི་དུས། །
གསོལ་འདེབས་དང་ཐལ་སྦྱར་གྱི་བར་ནས།
ཡིག་དྲུག་གི་སྙེ་མ་རྒུམ་དུས།



ཆོས་འཛིན་དབང་མོ་
ངེས་འབྱུང་གི་སློག་ཧྲུལ་སྐྱ་བོར་བཀྲག་མདངས་འཚེར་རམ།
ངའི་སྐྱོ་གདུང་བཞིན་སྨིན་པའི་མེ་ཏོག་མ།
སྐོམ་གདུང་གི་རྨ་ཁ་རས་དམར་གྱིས་བཏུམ་ཆོག་ཀྱང་།
ལང་ཚོའི་རྨི་ལམ་བྲང་ནས་འབུར་བ་ཁྱོད་ཀྱིས་སུ་ལའང་གསང་ཐབས་བྲལ།
ཆོས་འཛིན་དབང་མོ། གཟེབ་ཏུ་ཚུད་པའི་ཁུག་རྟ་དམར་ཆུང་མ།
གལ་ཏེ་ཁྱོད་ཀྱིས་འཆར་ཡན་ལས་འདས་པའི་བདེ་དྲོད་ཅིག་འདོད་ན།
གལ་ཏེ་ཁྱོད་ལ་སྦྲང་རྩི་ལས་མངར་བའི་བརྩེ་དུངས་ཤིག་མཁོ་ན།
སྲོལ་རྒྱུན་གྱི་ལྕགས་སྒྲོག་སྤོབས་པས་བཅད་ནས།
འཕུར་ཤོག–
བརྩེ་མདངས་དང་སྦྲང་ཆར་ཤམ་ཤམ་འཇོ་བའི།
རང་དབང་གི་མཁའ་དབྱིངས་སུ…………..
1995. 9. 11 རོང་བོ་ནས་བྲིས།
གོ་བརྒྱད་ལོའི《སྦྲང་ཆར》དེབ་དང་པོའི་སྟེང་བཀོད།
ཀ 9



ལང་ཚོའི་ཞབས་རྗེས།
--
-
-
-
དྲི་བ།
བོད་རུས་གཙང་མའི་རྒྱུད་དུ་འཁྲུངས་ན་ཡང༌། །
བོད་ཀྱི་ཆ་ལུགས་གོམས་སྲོལ་ཡལ་བོར་ཞིང་། །
བོད་ཡིག་བོད་སྐད་བརྗེད་པའི་སྐྱེ་བོ་དག།
བོད་རིགས་སྤྱི་ཡི་ཞབས་འདྲེན་མིན་ནམ་ཅི། །
ཁ་ལ་བཟའ་བཏུང་ཞིམ་པོ་རེག་པའི་དུས། །
ཁ་ལྗོངས་མི་རིགས་ལ་རྒྱ་ཆེར་སྒྲོག་ཀྱང་། །
ཁ་དང་ལག་ལེན་འགལ་ཟླར་གྱུར་པ་དག།
ཁ་བ་ཅན་གྱི་རྐང་འཛིན་ཡིན་ནམ་ཅི། ། །
དམངས་དོན་ཁ་གཡང་གསེང་མཐོར་སྒྲོག་དང་ལྷན། །
དམངས་ཀྱི་རྒྱུ་ནོར་ཧམ་ཟ་བྱེད་བཞིན་དུ། །



.
..
，
，
，
，，
，，
，
，
，་
--
-，-
དམངས་གཙོའི་ལྟ་བ་བོར་བའི་ཁྲེལ་མེད་དག།
དམངས་ཚོགས་སྐྱོང་བའི་འགོ་ཁྲིད་ཡིན་ནམ་ཅི། །
འཁོར་བའི་ཆོ་ག་དོར་བའི་མངོན་རྟགས་སུ། །
འཁོར་ལོ་གསུམ་གྱི་རྒྱལ་མཚན་མི་གླེང་བར། །
འཁོར་གཡོག་ལོངས་སྤྱོད་སྡུད་པའི་རྫུན་སྤྲུལ་དག།
འཁོར་འདས་རྒྱལ་བའི་གདུང་འཚོབ་ཡིན་ནམ་ཅི། །
ཆོས་གོས་ངུར་སྨྲིག་ཟླུམ་པོའི་གུར་ཁྱིམ་འོག།
ཆོས་མིན་དུག་གི་སྦྱོར་བ་འབུམ་སྡེའི་མཛོད། །
ཆོས་པའི་ཟོལ་གྱིས་འཛིན་པའི་གཡོ་ཅན་དག།
ཆོས་དཀར་སྣུབ་པའི་གཤེད་མ་མིན་ནམ་ཅི། །
དོན་ལྡན་གཞན་ཕན་ལས་ལ་མི་བརྩོན་པར། །
དོན་མེད་རྩྭ་ཆུ་ཙམ་གྱི་འཕྲོག་རྩོད་ཕྱིར། །
དོན་ཆེན་མི་ལུས་བརླགས་པའི་དམེ་བོ་དག།
དོན་ལྔའི་དབང་པོ་བདུད་ཀྱིས་བསྒྱུར་རམ་ཅི། །
དུས་བཟང་ཟླ་ཤེལ་འཛུམ་པའི་ལྡིང་ཁང་ནས། །



ལང་ཚོའི་ཞབས་རྗེས།
，，
་
-..
དུས་ཚོད་སྒེག་མོ་གཅེས་སུ་མི་འཛིན་པར། །
དུས་དྲུག་ཆང་ལ་རྔམ་པའི་གཞོན་ནུ་དག།
དུས་རབས་གསར་བའི་སྔོན་ཐོན་ཡིན་ནམ་ཅི། །
ཀུན་མཐུན་ཚུལ་འཆོས་བོར་བའི་སྙན་ངག་པའི། །
ཀུན་རྟོག་ཡིད་ཀྱི་མཁའ་ལ་བྲེས་པའི་སྤྲིན། །
ཀུན་བཟང་བསམ་པའི་རླུང་གིས་སྐུལ་བ་ལས། །
ཀུན་ཕན་བདུད་རྩིའི་གྲུ་ཆར་འདི་ཙམ་འཐོར། །
གོ་དྲུག་ལོའི《སྦྲང་ཆར》དེབ་གསུམ་པའི་སྟེང་བཀོད།



མཇུག་མཐའི་ཕྱི་མིག་གི་ན་ཟུག
མཇུག་མཐའི་ཕྱི་མིག་གི་ན་ཟུག
འདི་ལྟར། བརྩེ་ཞེན་གྱི་གཡུ་ལོ་རྡོ་བའི་སྨྲ་བརྗོད་ལ་སྟིམ་མམ།
འདི་ལྟར། སྙིང་གཏམ་གྱི་རེ་ཁཱ་དྲོན་མོ་ཆང་ཕང་ཁ་བཏགས་ཤིག་གིས་མོག་
པོར་གཏོང་ངམ། །
ལས་དབང་གི་སྙན་ངག་མིག་ཆུས་གྱེར་པ་ཙམ་གྱིས།།
ཡོད་ཚད་ལ་རྫོགས་ཚིག་བཀོད་པ་ཡིན་ནམ།
སྦྲ་འདབས་ན་ཐ་གུས་བཏགས་པའི་འབའ་འབའ་ལུག་ཆུང་གིས།
སྲམ་དང་གཡུ་བྱུར་གྱིས་བསྐྱོར་པའི་ཁྱོད་ཀྱི་རྗེས་ལ་མགོ་བོ་དགྱེ་སྟེ།
རྒན་རབས་ཚོས་ནམ་ཡང་གོ་བ་མིན་པའི་སྐྱོ་ངག་ཅིག་ཤུབ་བུར་བློ། ,
མི་ཚོགས་ཀྱི་གསེབ་ནས་མཆེད་པའི་ཞང་ཨ་དབྱང་གི་སྐྱེལ་གླུ་སྙན་མོ།
ཅི་ཞིག་གིས་བསྒྱུར་པ་ལྟར་ཁྱོད་ཀྱི་རྣ་བར་འཆི་བདག་གི་རོལ་དབྱངས་བཞིན་
འཁོར། །
རི་བོའི་ཕ་རོལ་ནི་རྒྱུས་མེད་ཀྱི་འཇིག་རྟེན་ཞིག་ལགས་པས། །
ཁྱོད་ཀྱི་ཤུགས་རིང་གིས་སྐྲ་ལོ་བསྐྱོམས་པར་ཁག་ཅི་ཡོད། །
23



ལང་ཚོའི་ཞབས་རྗེས།
ཁ་བཏགས་ཀྱིས་བརྒྱན་པའི་རྟ་གོང་ན་སྨད་དྲགས་པའི་མགོ་བོ།
ཁོ་བོའི་སྙིང་ཁོང་ན་ཕ་བོང་ལྟར་ལྕི་བ་བདེན་མོད།
མདུན་དུ་སྐྱོད་ཅིག སྙིང་ཉེ་མ། །
ཟླ་ངོགས་ཀྱི་བརྩེ་དུངས་དམྱལ་ཁམས་ཀྱི་རལ་གྲིའི་སོ་ཁར་ལྷུང་ཟིན་པས།
ཐོབ་ཤོར་གྱི་མིག་ཆུ་སྙིམ་མཐིལ་དུ་བསྐྱིལ་པས་ཅི་ལ་ཕན།།
ཚར་དཀར་གོང་ཁ་ནས་བསྒྱུར་པའི་མཇུག་མཐའི་ཕྱི་མིག་དམར་པོས།
ན་ཟུག་གི་ཕུང་པོ་གཏོས་ཆེ་བ་ཞིག་འཁུར་འོངས་ནས།
ངའི་སྙན་ངག་གི་བྲང་ཁར་བབས་ཟིན་པས།
ཁོ་བོས། ནམ་ཡང༌། །
གཞན་དབང་གིས་བསྙལ་བའི་སྡུག་བསྔལ་ཕོར་བ་གང་པོ།
ཨུ་ཚུགས་ཀྱིས་མིད་བཞིན། །
གྱེས་བྲལ་གྱི་གདུང་བ་སྙུག་རྩེར་བཅོལ་ནས།
དུས་རབས་འདིའི་ངོ་གདོང་ལ་འགྲམ་ལྕག་གསར་བ་ཞིག་གཞུ་ངེས་ཡིན་པས།
བདེ་བར་བཞུད་ཅིག སྙིང་ཉེ་མ།
1994. 9.3
24



རྩོམ་རིག་མཁན་པོ་དེ་ང་རང་ཡིན་ན།
རྩོམ་རིག་མཁན་པོ་དེ་ང་རང་ཡིན་ན།
ལྷ་ཡི་རྫིང་རིང་ན་འཛུམ་ཟེར་སྤྲོ་བའི། །
ཉི་མ་གཞོན་ནུ་དེ་ང་རང་ཡིན་ན། །
རི་རབ་ལྷུན་པོ་ཡི་དབུ་རྩེར་བརྒལ་ནས། །
གླིང་བཞིར་རིས་མེད་ཀྱི་འོད་སྣང་སྦྱིན་འགྲོ། །
མ་ཡུམ་གངས་དཀར་གྱི་མངལ་ལས་བལྟམས་པའི། །
ཉལ་འགྲོ་བུ་མོ་དེ་ང་རང་ཡིན་ན། །
སྔོ་ལྗང་རྩྭ་ཐང་གི་ཕང་བ་བརྒྱུད་དེ། ། །
ཆུ་གཏེར་མེས་པོ་ལ་མཇལ་བར་ཆས་འགྲོ། །
གཡུ་ཡི་སྐྱེད་ཚལ་ན་འཕུར་ལྡིང་གཡོ་བའི། །
25



ལང་ཚོའི་ཞབས་རྗེས།
གསེར་གྱི་སྦྲང་ཆུང་དེ་ང་རང་ཡིན་ན། །
སྙན་འཇེབས་གཤོག་ཟུང་གི་རྫ་རྔ་འཁྲོལ་བཞིན། །
སྤང་རྒྱན་མེ་ཏོག་སར་མྱུར་བར་ཆས་འགྲོ། །
ནགས་མའི་ལྡིང་ཁང་ན་མགྲིན་གླུ་གྱེར་བའི། །
གཞན་གསོས་སྒེག་མོ་དེ་ང་རང་ཡིན་ན། །
བསིལ་ལྗོངས་ཆོལ་གསུམ་གྱི་ལྷ་ལམ་བརྒྱུད་ནས། །
དཔྱིད་ཀྱི་འཕྲིན་བཟང་དེ་སྤེལ་བར་ཆས་འགྲོ། །
ཤེལ་དཀར་ཕོ་བྲང་ན་བརྗིད་བག་ངོམ་པའི། །
གདོང་ལྔའི་དབང་པོ་དེ་ང་རང་ཡིན་ན། །
འཇིགས་མེད་བདེན་དོན་གྱི་གད་རྒྱངས་སྙན་མོ། །
གཡོ་ཅན་ཝ་སྐྱེས་ཀྱི་གཤེད་དུ་བསྒྲགས་འགྲོ། །
བྲག་དམར་བསྟི་གནས་ལ་ཡང་ཡང་འཁོར་བའི། །
རྩལ་ལྡན་རྒོད་པོ་དེ་ང་རང་ཡིན་ན། ། །
དྲི་བཞོན་བུ་མོ་དང་མཛའ་གྲོགས་བསྡེབས་ཏེ། །
དགུང་སྔོན་གསང་བརྟོལ་ལ་རིངས་པར་ཆས་འགྲོ། །
26



རྩོམ་རིག་མཁན་པོ་དེ་ང་རང་ཡིན་ན།
སྤྲིན་དཀར་བང་རིམ་གྱི་ཀློང་ན་རྩེན་པའི། །
གཡུ་འབྲུག་སྔོན་མོ་དེ་ང་རང་ཡིན་ན། །
མདུན་སྐྱོད་སྙན་སྐུལ་གྱི་གླུ་སྒྲའི་དྭངས་མ། །
རི་ཀླུང་ཐང་གསུམ་དུ་འཇོ་བར་བྲེལ་འགྲོ། །
བརྟན་གཡོའི་ངོ་མཚར་རྣམས་པར་གྱིས་སྟོན་པའི། །
རྩོམ་རིག་མཁན་པོ་དེ་ང་རང་ཡིན་ན། །
གངས་ལྗོངས་འཚོ་གནས་ཀྱི་ངེས་དོན་རི་མོ། །
སྐྱེ་རྒུར་འགྲེམ་སྟོན་ལ་མངོན་པར་ཕྱོགས་འགྲོ། །
1993. 6. 19 དྷི་ཚ་ནས་བྲིས།
གོ་གསུམ་ལོའི《སྦྲང་ཆར》དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
སྙན་ངག་གི་ལྷ་རྫས།
—གངས་ལྗོངས་ཀྱི་བུད་མེད་རྩོམ་པ་པོ་ཞིག་ལ།
ང་ཚོ། ཞག་གཅིག་གི་ཆང་ཁ་ནས་ངོ་ཤེས་ཏེ།
ཕན་ཚུན་ལ། སྙན་ངག་དང་ཁྲག་དྲོན་གྱིས་དམར་བའི་སེམས་ངོ་བསྟན།
སྒེའུ་ཁུང་ཆུང་ངུའི་ཕ་རོལ་ན། །
ཁ་བ་ལེབ་མོ་གདུག་རྩུབ་ཀྱིས་འཕྱོ་ཡང་།
ང་ཚོས། རེ་སྨོན་གྱིས་ལྟེམས་པའི་རྒུན་ཆང“པེ་ཙི”གང་རེ།
འཛུམ་དཀར་གྱིས་མཆོད་བཞིན།
སུན་སྣང་དང་སྐྱོ་ངལ་གྱི་ཕུང་པོ་གང་མང་།
དགོད་སྒྲ་དང་ལྷན་དུ་མེ་རུ་སྦར། །
ང་ཚོ། མུན་ནག་གི་ཁ་བར་ལ་ཤོར་ཡང་།
གསེར་མདོག་ཏུ་སྦྲུམ་པའི་སྤོབས་པ་ཁོ་ནས།
སྲོལ་རྒྱུན་གྱི་མཆེ་བ་རྨང་ནས་བསྒུལ་འདོད། །
28



སྙན་ངག་གི་ལྷ་རྫས།
རྫུ་བག་གི་གྲུ་ག་རེ་རེར། ང་ཚོས།
གནས་ལུགས་དང་བདེན་དོན་གྱི་གློག་ཞུ་བཀར་ཏེ།
ཟོལ་བཅོས་ཀྱི་གདོང་འབག་མཐུག་པོར།
མངོན་སུམ་འཛེམ་མེད་ཀྱིས་མདུང་མོ་བསྣུན་ཞིང་།
དམར་རྗེན་གྱི་སེམས་པའི་ཨ་ལོང་སྐོར་ཞིག
གླུ་དབྱངས་དང་སྙན་ཚིག་གིས་གཅིག་ཏུ་སྦྲེལ།
ང་ཚོ་ནི། དུས་རབས་ཀྱི་དབྱུག་རྟེན་ལ་འཁེན་པའི།
གངས་ཁྲོད་ཀྱི་སློང་མོ་པ་ཡིན་པས།།
འདི་ལྟར། འཇིག་རྟེན་གྱི་ཁང་མིག་དོག་པོ་ལས།
ཚེ་སྲོག་གི་དཔལ་འབར་མཐོ་རུ་བཏེགས་ནས།
མིག་འོད་དང་ཐལ་མོ་ཤུགས་ཀྱིས་རྡེབ་བཞིན།
ལང་ཚོ་དང་སེམས་དོན་གླུ་རུ་ལེན་བཞིན།
ང་རྒྱལ་གྱིས་རྐང་བྲོ་རྡུང་ཆོག་ཆོག་ཡིན།
ཁ་བའི་སྲབ་མཐུག་གླེང་བཞིན་མིག་ཆུ་འཐུང་མཁན…...
ང་ཚོ་ཡིན་ལ།
ཕྱི་རོལ་གྱི་གྲགས་འགུལ་ལ་ཉན་བཞིན་ཧབ་ཆ་རྒྱག་མཁན་ཡང….…...
ང་ཚོ་ལས་སུ།
29་



ལང་ཚོའི་ཞབས་རྗེས།
སྐར་ཆེན་གྱི་གསང་བརྡའི་འོག
ང་ཚོས། ཁ་བའི་བཞི་མདོ་རུ།
བག་ཆགས་ཀྱི་རྐང་རྗེས་རེ་རེ་དྲན་རྟེན་དུ་འཇོག་བཞིན།
སྨག་རུམ་གྱི་ཀློང་ནས། སླར་ཡང་ཕྱོགས་བཞིར་གྱེས།
ང་ཚོ། མཚན་ལྗོངས་ན་རྨི་ལམ་གྱིས་འབར་བའི་མེ་ཕུང་རེ་རེ།
ང་ཚོ། མཐོ་སྒང་ན་ན་ཟུག་གིས་འཛུམ་པའི་རྨ་ཁ་རེ་རེ།
1995, 10. 29 རོང་བོ་ནས་བྲིས།
གོ་བརྒྱད་ལོའི《སྦྲང་ཆར》དེབ་དང་པོའི་སྟེང་བཀོད།
30



འདོད་གསོལ་སྙིང་གི་རི་མོ།
-
-
-
--
འདོད་གསོལ་སྙིང་གི་རི་མོ།
(གཅིག)
དཀར་མཛེས་མཛེས་སྡུག་བཅུད་དུ་སྨིན་པའི་གངས་རིའི་མུ་ཁྱུད་ཕྱོགས་སུ་
འཛུམ། །།
བདེ་ལེགས་ལེགས་པའི་ལམ་ལ་འགོད་མཁས་ཆོས་སྲིད་ཉི་ཟླའི་འཁོར་ལོ་་་་
གསལ། །
དགའ་འཛུམ་འཛུམ་བརྒྱའི་ཁོ་ལག་ཀུན་རྫོགས་བདེ་ལྡན་འཚོ་བའི་མེ་ ཏོག་
བཞད། ། །
གྲགས་སྙན་སྙན་རྒྱའི་རོལ་མོ་ལྡིར་བའི་ཁ་བའི་ཞིང་ཁམས་སྲིད་ན་རྒྱལ། །
ཟླ་དགུ་ཞག་བཅུར་སྐྱེད་མའི་མངལ་དུ་གཡོ་མེད་ཏིང་འཛིན་ལ་གཞོལ་ནས། །
རེ་ཞིག་ཡིད་འོང་དགའ་བའི་ཞིང་འདིར་གཡེང་བའི་སྐལ་བ་ལྷ་ཡིས་བྱིན། །
དེའི་ཚེ་ཨ་མའི་མངལ་གྱི་སྒོ་ལས་རྐང་སེན་རི་མོ་སར་བཀོད་དེ། །
མི་རྟག་སྒྱུ་མའི་གར་ལ་རོལ་བའི་རྟེན་འབྲེལ་ཐོག་མའི་དབུ་ཁྱུད་བྲིས། །
ཨེ་མ་བརྩེ་ལྡན་པང་གི་འཚོ་བ་མིག་གི་རྡེབ་དབང་ཙམ་གྱིས་འདས། །
བཞི་ཟུང་བགྲང་བྱའི་འཁོར་ལོར་སོན་པའི་དུས་ཀྱི་འཚོ་བ་རིམ་གྱིས་མྱངས། །
རྣམ་གཡེང་རླུང་གི་འཕྲུལ་འཁོར་ལ་ནི་བག་མེད་ཞོན་ལ་གོམས་ཆེས་པས། །
རེས་སྐྱིད་རེས་སྡུག་བྱིས་པའི་ལོ་ཟླ་ཉིན་འགའི་ཡུན་ལས་ཐུང་སྙམ་ཤར། །
མ་རྨད་སྤྱི་ཚོགས་གསར་བའི་ལུགས་བཟང་འོད་སྟོང་བདག་པོའི་རྩེ་དགའ་
དང་། །
31



ལང་ཚོའི་ཞབས་རྗེས།
མཉམ་དུ་བསྡེབས་ཏེ་ས་གནས་མི་རིགས་ལྗོན་པའི་ཚལ་དུ་འཕྲོས་པ་ཡིས། །
ལྔ་རིག་འདབ་མ་མཆོག་ཏུ་རྒོད་པའི་རིག་འབྱུང་རིག་པའི་སྐྱེད་ཚལ་ཕྲེང་། །
དོན་གཉེར་རྐང་དྲུག་དགྱེས་པའི་གསོས་སུ་ལྗོངས་འདི་མཛེས་པའི་རྒྱུན་དུ་
བསྟར། །
སྐབས་དེར་བྱིས་བློའི་དྲི་མ་བསྒོས་པའི་དྭངས་གཙང་སེམས་ཀྱི་རྫ་ཆུའི་རྒྱུན། །
མཛའ་མཐུན་ལྟེང་ཀ་གཅིག་ལ་འཁྱིལ་བ་ སྐལ་བཟང་ནེའུ་ལྡང་བུང་བའི་་་
ཚོགས། །་
རབ་དགའི་མགྲིན་གླུ་སྙན་པར་སྒྲོགས་བཞིན་མ་ཡུམ་སློབ་གྲྭའི་པད་དཀར་
ཚལ། །
བསྙེ གས་པའི་དགེ་མཚན་རྔ་ཡབ་དཀར་པོས་སྨོན་པའི་སྤུ་ལོང་གཡོ་བར་་་་
བྱས། །
གང་ཞིག་བདག་ཡིད་སྦྲང་རྩིའི་ཟས་ཅན་རིག་པའི་འདབ་སྟོང་རྣམ་བཀྲ་་་
བའི། །
ས་ཚིགས་མི་རིགས་འདུས་གྲྭའི་ཚལ་ལ་གཅིག་ཏུ་དུངས་པའི་ངང་ཚུལ་ནི།
གཉི ས་འཐུང་གཞོན་ནུ་སྤོས་དཀར་ཚལ་དང་འཁོར་ལོའི་ལག་ལྡན་པདྨའི་་
མཚོར། ། ས་
རྩེན་འདོད་བློ་ཡིས་ཆ་ཙམ་མཚོན་པའི་གོ་སྐབས་མོ་གཤམ་བུ་བཞིན་སྟོངས། །
དེ་ཕྱིར་གནས་ལུགས་ཟབ་མོའི་གཞུ་ལ་ཞུ་ཚིག་བདེན་པའི་མདའ་སྦྱར་ཏེ། །
བརྩེ་ལྡན་ཟུང་གི་སྙན་གྱི་བུ་གར་གཅིག་མིན་དུ་མར་བསྣུན་ན་ཡང་། ། ་
ཀྱེ་མ་སྲོལ་ངན་བདུད་མོའི་འཕྲུལ་ལ་དད་གསུམ་འཛུམ་པའི་མེ་ཏོག་ཅན། །
ཡབ་ཡུམ་ཟུང་གི་ཀུན་རྟོག་དབང་པོ་རྣོ་ལྕགས་གོང་བུ་ལས་ཀྱང་མཁྲེགས། །
སྐབས་ཤིག་སྐྱེད་བྱེད་ཁྲོས་པའི་རྔམ་གཉེར་སྤྲིན་ནག་བརྩེགས་པའི་གདོང་བ་
ལས། །
འབྲོག་པའི་བུ་མོར་ཡོན་ཏན་མི་དགོས་ཡོད་ཀྱང་ཕན་ཐོགས་ཅང་མེད་པས། །
32



འདོད་གསོལ་སྙིང་གི་རི་མོ།
གནག་ཕྱུགས་འཚོ་སྐྱོང་བྱ་བའི་བགོ་སྐལ་ཁྱོད་ཀྱིས་སྤྱི་བོར་ལོངས་ཤིག་ཅེས། །
བཀའ་ལུང་གནམ་ལྕགས་མཚོན་གྱི་འཁོར་ལོ་རེ་བའི་པད་ཚལ་ གཤེད་་་་་
སྤྲོས། །
ཨ་ཧོ་ད་ནི་ནམ་འཕང་གཅོད་འདོད་རྩལ་ལྡན་གླག་མོ་རྙི་ཡིས་ཟིན། །
གདེངས་ཅན་དབང་པོའི་གཏེར་ཁ་འཚོལ་འདོད་བརྩོན་ལྡན་ཉ་མོ་འཁྱགས་
པས་བསྡམས། །
སྤང་ལྗོངས་སྔོན་མོའི་ཁ་ཞེང་གཅོད་འདོད་མཛེས་ལྡན་ཡུ་མོ་དོལ་ལ་ཚུད། །
སྣ་མང་ཤེས་བྱའི་རྒྱལ་ཁམས་འགྲིམ་འདོད་འདུན་ལྡན་བུ་མོ་སྒྲོག་གིས་་་་་་
བཅིངས། །
དེ་ནས་མར་གད་སྟོད་གཡོགས་བཀླུབས་པའི་ལྗང་མཛེས་རི་བོའི་གདགས་སྲིབ་
དང༌། །
སྔོ་ལྡན་ཟ་འོག་ཐགས་སུ་བཏགས་འདྲའི་གཡུ་མདངས་འཛིན་པའི་རྩྭ་ཐང་
ནས། །
ཨེ་ཊ་ཀ་ཡི་རྨིག་པའི་རྗེས་ལ་ལང་ཚོའི་མེ་ཏོག་གཏོར་བཞིན་དུ། །
ཉིན་ནས་ཟླ་དང་ཟླ་ནས་ལོ་ཡི་དུས་ཀྱི་ཕྲེང་བ་སོར་མོས་བགྲངས། །
ནམ་ཞིག་མཐོ་རིམ་སློབ་གྲྭ་འགྲིམ་པའི་ཆུང་འདྲིས་གྲོགས་ཀྱིས་འཕྲིན་ཞིག་
འབྱོར། །
འབྱོར་བའི་འཕྲིན་ཤོག་མིག་རྩར་འཁྱེར་ཡང་དོན་གྱི་སྙིང་པོ་རྟོགས་ ཐབས་
དཀའ། །
དཀའ་སྡུག་ཕྲན་བུའི་རྐྱེན་ལ་དམིགས་ནས་ཁོ་མོའི་མ་འོངས་འཚོ་བའི་ལམ། །
ལམ་ལམ་གསེར་འོད་འཚེར་བའི་འཇུག་ངོགས་ཀྱེ་མ་ཡབ་ཡུམ་ཟུང་གིས་་་་
བསྣུབས། ། །



ལང་ཚོའི་ཞབས་རྗེས། །
(གཉིས)
ག་བུར་མཚོ་ལ་ལན་སྟོང་བཀྲུས་པའི་ཟླ་ཤེལ་སྒེག་མོ་འཛུམ་དཀར་དགོད། །
བགྲང་ཡས་རྒྱུ་སྐར་གཞོན་ནུའི་ཚོགས་ཀྱིས་སྲིད་པར་ལྟ་བའི་མིག་དག་་་་་་
འཛུམ། །
མུན་པའི་བླ་རེ་ཕྱོགས་སུ་བྲེས་པའི་འབྲོག་ཐང་ཡངས་པའི་དཀྱིལ་འཁོར་ན། །
ཁོ་མོས་སྐྱོ་གདུང་མཆི་མའི་རླབས་རིས་སྔས་སུ་འགོད་པ་སུ་ཡིས་རྟོགས། །
ནམ་ཞིག་མནལ་ལམ་ཟངས་མདོག་དཔལ་རིར་མངོན་པར་ཕྱོགས་པའི་སྐབས་
ཤིག་ན། ། །
མཁས་རྒྱའི་མཁྱེན་དཔྱོད་འོད་ཀྱིས་བསྐྱངས་པའི་ཤེས་རིག་འདབ་སྟོང་བཞད་
པའི་ཚལ། །
རིག་འབྱུང་རིག་པའི་སྐྱེད་ཚལ་ལ་ནི་ཁྱོད་ཀྱང་འཇུག་པའི་ཉེར་སྡོག་རྩོམ། །
ཞེས་པའི་ཚིག་གི་མེ་ཏོག་ཕྲེང་བ་བདག་བློ་བུང་བའི་དཔྱིད་དུ་ལྷུང་། །
ཨེ་མ་དཔལ་མོར་གཙུག་ན་ཟླ་བས་བདེ་ཆེན་རེག་པས་མཚོན་མིན་པའི། །
བསམ་གཏན་དང་པོའི་ས་ལ་རེག་ལྟར་རབ་དགས་མྱོས་པ་ཁོ་མོའི་གདོང་། །
གང་ཚེ་ཡབ་ཡུམ་ཟུང་གི་གསེར་ཞལ་སྣང་སྟོང་འབར་བ་ལ་ཕྱོགས་ཏེ། །
ལགས་སོ་ཞེས་སོགས་ཚིག་གི་ཕྲེང་བ་དགའ་བའི་འཛུམ་དང་བཅས་ཏེ་ཕུལ། །
དེ་དུས་ཁོ་མོའི་དམར་ཆུང་སེམས་པ་སྤྲིན་དཀར་གཞོན་ནུའི་ལང་ཚོ་དང༌། །
འགྲོ གས་ནས་རིག་འབྱུང་རིག་པའི་ཚལ་ལ་དགའ་བ་འབུམ་གྱི་སྐྱེས་དང་་་་
བཅས། །
བགྲོ ད་བྱེད་ཟུང་གི་གོམ་པའི་འདེགས་འཇོག་ཡངས་པོར་བསྒྱུར་ཏེ་ཆས་པ་
ན། །
རྨད་བྱུང་མ་ཡུམ་སློབ་གྲྭའི་ངོ་མཚར་མིག་གི་ལམ་ན་དཔྱིད་དུ་ལྷམ། །
ར་བ་ཁོར་ཡུག་ལྗོན་ཤིང་གིས་བརྒྱན་རྩུབ་འགྱུར་ཚལ་གྱི་མཛེས་པ་ཟ། །
འཛིན་སྐྱོར་དབྱངས་ཀྱི་འགྱུར་ཁུགས་སྟོང་གིས་དྲི་ཟའི་བུ་མོའི་སྙེམས་པ་འཕྲོག།
34



འདོད་གསོལ་སྙིང་གི་རི་མོ།
ལྔ་རི ག་འདབ་མའི་འཕྱང་འཕྲུལ་གྱིས་ནི་འཆི་མེད་དབང་པོའི་གཞུ་རིས་་་་
བསླུ། །
ཨེ་མ་རིག་འབྱུང་རིག་པའི་དགའ་ཚལ་ས་གསུམ་མཛེས་པའི་རྒྱན་དུ་བཞད། །
ཡལ་གའི་མགྲིན་པ་ལྡེམ་ལྡེམ་གཡོ་ལྡན་མར་གད་ལོ་མའི་ན་བཟའ་ཅན། །
མཉེ ན་ལྕག་ལྗོན་པའི་ན་ཆུང་ཚོགས་ཀྱིས་བདག་ལ་བསུ་བའི་ཟློས་གར་་་་་་
བསྒྱུར། །
སྦྲང་རྩིའི་ཆང་གིས་ཡང་དག་མྱོས་པས་དྲི་བཟང་ཁང་ནང་རྩེ་དགའ་ལ། །
རོལ་བའི་རྐང་དྲུག་གཞོན་ནུའི་ཚོགས་ཀྱིས་བདག་ལ་བཀྲ་ཤིས་གླུ་དབྱངས་
ལེན། ། །
，
དྲི་ཟའི་དགའ་ཚལ་ས་ལ་འཕོས་འདྲའི་ཡིད་འོང་མ་ཡུམ་སློབ་གྲྭའི་ལྟོར། །
མི་འ བྲལ་ཕྱག་རྒྱས་དམ་དུ་འཁྱུད་པའི་དཀར་དམར་མེ་ཏོག་ ལྡེམ་པའི་་་་་་
གསེབ། ། །
ཁོ་མོར་ནེའུ་ལྡང་གྲོགས་མོའི་ཚོགས་ཀྱིས་ལག་གདང་སྦྲེལ་ནས་དགའ་མཆོང་
གིས། །
ལྔ་རིག་འཇའ་ཚོན་གུར་དུ་ཕུབ་པའི་སློབ་ཁྲིད་ཐོག་ཁང་ཕྱོགས་སུ་རྒྱུགས། །
དེའི་ཚེ་སྤྱན་ཟུར་གློག་གི་ཞགས་པ་ཡང་ཡང་སྐྱོང་བ་མཁའ་ཡི་གླང་། །
སྨོན་པའི་མིག་ཆུ་ཐོར་བུར་འཇོ་བ་རྩྭ་ལྗང་གཞོན་ནུའི་མགུལ་བར་འཁྲིལ། །
སྣ་མང་མེ་ཏོག་བསུང་ཞིམ་བརྐུས་པའི་དྲི་བཞོན་བུ་མོའི་གོམ་སྟབས་ཀྱིས། །
ཡང ས་པའི་ཐང་ལ་སྡུག་གུར་བཀྲ་བའི་འདབ་ལོའི་ཆུ་ཐིགས་དཀྲོགས་པར་
བྱས། །
གློ་བུར་སྤྲིན་ནག་འཁྲིགས་པའི་ཀློང་ནས་མ་རུང་ཀླུ་བཙན་རྒྱལ་པོ་ཡིས། །
འཇི གས་པའི་གད་རྒྱངས་ཧ་ཧར་དགོད་བཞིན་འཕྲུལ་གྱི་ཕྱག་སོར་རིང་་་་་
བརྐྱངས་ཏེ། །
ཁོ་མོ་མུན་དོང་ཟབ་མོར་འཕངས་པས་འཕག་འཚག་གཉིད་ལས་སད་ཙ་ན། །



ལང་ཚོའི་ཞབས་རྗེས།
དགའ་སྐྱོ་འདྲེས་མའི་རྨི་ལམ་ཚར་གཅིག་རྨིས་པའི་ངེས་ཤེས་གཞི་ནས་རྙེད། །
བད ག་གིས་རྟོགས་སོ་བདག་ཉིད་དེ་ལྟར་མུན་པའི་དོང་དུ་འཕེན་པའི་་་་་་
གཤེད། །
ཀླུ་བཙན་རྒྱལ་པོ་ག་ལ་ཡིན་ཏེ་དེ་ནི་གངས་རིའི་ཞིང་ཁམས་འདིར། །
གནའ་ནས་འགྲོགས་པའི་ཡར་རྒྱས་འཁོར་ལོ་ཞབས་ཀྱིས་གནོན་པའི་བྱེད་པོ་
རིགས་མཐུན་བྱེ་བའི་མདུན་ལམ་གཏོར་བའི་སྲོལ་ངན་བདུད་རྒན་མིན་ནམ་
ཀྱེ་ཀྱེ་ལྗོངས་འདིར་འཚོ་གཞེས་གནང་བའི་བགྲང་གིས་མི་ལང་ཡབ་ཡུམ་དག།
དྲི་མས་བཏང་བའི་གངས་དཀར་སེམས་པ་གོར་མོ་རྡོ་ལས་གྲུབ་མིན་ན། །
བད ག་དང་བདག་ལྟར་རྙིང་ཞེན་གཟེབ་ཏུ་བཅིངས་པའི་ན་ཆུང་ངང་མོའི་
ཚོགས། །
སློབ་རའི་པད་མཚོར་གཏོང་བར་འཚལ་ཞེས་རེ་བའི་རྫ་རྔ་དེང་འདིར་་་་་་
བརྡུངས། ། །
གཞན་གསོས་མགྲིན་པའི་དྲུག་འགྱུར་དབྱངས་དང་རྒྱ་མཚོའི་ལྷ་མོ་སྒེག་ལྡན་
མའི། །
འཕང་འགྲོའི་གླུ་བཞིན་ཡིད་བརྟན་འཕྲོག་པའི་ཚིག་སྦྱོར་སྙན་པོས་མ་བཟུང་
ཡང་། ། །
གང་ཞིག་བརྗོད་དོན་ནོར་བུའི་དོ་ཤལ་བསྟར་ལ་བརྒྱུས་པའི་འདུ་བྱེད་ཉིད། །
ཡང་དག་ལགས་ཕྱིར་ངག་གི་ཟློས་གར་ཅུང་ཟད་བསྒྱུར་ལ་འགལ་བ་ཅི། །
1993. 3. 12 དྷི་ཚ་ནས་བྲིས།
གོ་བཞི་ལོའི《སྦྲང་ཆར》དེབ་བཞི་པའི་སྟེང་བཀོད།



བདེན་གསོལ་སྤྲིན་གྱི་ཕོ་ཉ།
T
བདེན་གསོལ་སྤྲིན་གྱི་ཕོ་ཉ།
གཡུ་ཡི་མཎྜལ་ལན་སྟོང་ཕྱིས་འདྲའི་ཀུན་གསལ་བུ་མོས་མཛེས་སྡུག་ངོམ། །
ལྷ་དབང་སྤྱན་སྟོང་རོལ་བའི་རྣམ་འཕྲུལ་རྒྱུ་སྐར་གཞོན་ནུའི་ལང་ཚོ་བཀྲ། ། །
ལག་ལྡན་རྣ་བ་མཐའ་ལ་བརྐྱངས་འདྲའི་དལ་གྱིས་རྒྱུ་བ་ནམ་མཁའི་ནགས། །
ལང་ལོང་ སྟངས་སྟབས་བསྒྱུར་བའི་འཇོ་སྒེག་མཛེས་སྡུག་སྟོང་གི་སྙིང་པོར་
གྲུབ། །
ག་ལེར་རི་གླིང་རྒྱ་མཚོའི་མཐའ་རུ་དབྱར་སྐྱེས་རྔ་དང་མཉམ་བསྡེབས་ནས། །
ཕུན་ཚོགས་སྦྲང་རྩིའི་གྲུ་ཆར་འཇོ་བཞིན་དལ་བུར་བཞུད་པའི་ཆུ་འཛིན་ཀྱེ། །
བདེ་སྐྱིད་འདོད་རྒུ་གཡང་དུ་ཆགས་པའི་གངས་ལྗོངས་གསར་བའི་དགེ་མཚན་
འདི། །
ཕྱི་གླིང་མགྲོན་པོའི་སྙན་གྱི་དབང་པོར་སྨོན་པའི་དཔྱིད་དུ་ཅི་ཡང་སྒྲོགས། །
གངས་རིའི་མུ་ཁྱུད་སྡུག་གུར་འཛུམ་པས་ཤེལ་དཀར་ལྷུན་པོའི་མཛེས་པ་འཕྲོག།
ཁ་འབབ་རྣམ་བཞིའི་རྒྱགས་པའི་འགྲོས་ཀྱིས་དགུ་ཚིགས་ཞགས་པ་ཐུང་ངུར་
བསྙིལ། །
ནེའུ་གསིང་བཻཌཱུའི་གདེངས་ཀ་དར་བས་ཕྱོགས་ཀྱི་འཁོར་ལོའི་ཆུ་ཞེང་་་་་་
འཛིན། །་་
རྐང་བཞིའི་ཁྱུ་ཚོགས་གཅལ་དུ་བཀྲམས་པས་རྒྱུ་སྐར་བུ་མོའི་གྲངས་ལ་འཕྱ། །
རབ་བརྗིད་ཇོ་མོ་གླང་མའི་དབུ་འཕང་སྤྲིན་དཀར་བླ་རེའི་དབུས་ན་མཐོ། །
བྱིན་ཆགས་གྲུ་འཛིན་རི་བོའི་དཔལ་གྱིས་གླིང་བཞིའི་སྲེད་ལྡན་རྣམ་ཤེས་་་་
འགུགས། །་
རྨ་འ བྲིའི་གཡུ་རླབས་དགུང་དུ་འཕྱོ་བས་ཆོས་སྲིད་འབྱོར་བའི་མངའ་ཐང་
ལྗོན་ཤིང་ནགས་མའི་རྔ་ཡབ་བྱེ་བས་མཐོ་སྒང་བསིལ་བའི་ཆོ་ག་ངོམ། ། །
མཚོན། ། །



ལང་ཚོའི་ཞབས་རྗེས།
མངའ་རིས་སྐོར་གསུམ་འོ་མའི་རྒྱ་མཚོ་སྡེ་བཞི་ནོར་བུའི་གཏེར་དུ་སྨིན། །
དབུས་གཙང་རུ་བཞི་གསེར་གྱི་པདྨོ་ལུགས་གཉིས་སྦྲང་རྩིའི་བཅུད་ཀྱིས་ཕྱུག།
མདོ་ཁམས་སྒང་དྲུག་གཡུ་ཡི་གཞོང་པ་སྣ་ལྔའི་འབྲུ་ཡི་སྙེ་མས་གཏམས། །
ཨེ་མ་རྫོགས་ལྡན་དཔྱིད་ཀྱི་ཕུན་ཚོགས་བྱེད་པོས་གནས་འདིར་བསྡུས་་་་
བཞིན། །
ཁོར་ཡུག་རི་བོའི་སྣོད་ཀྱི་ལང་ཚོ་སུམ་རྩེན་གནས་ནས་འཕོས་པ་བཞིན། །
གཞ ལ་བར་སྤྱོད་མིན་ཡངས་པའི་སྤང་ལྗོངས་གནམ་སྔོན་ཐང་ལ་ལྷུང་་་་་
བཞིན། །
དཀར་ནག་སྦྲ་ཡི་གུར་ཁྱིམ་མང་པོ་ཚོམ་བུར་འཛུམ་པའི་སྤྲིན་ཕུང་བཞིན། །
རྩི་ལྗོན་མགོ་བོ་རླུང་གིས་བསྐྱོད་པ་སྨིན་ལེགས་གཟུགས་ཀྱི་ལང་ཚོ་བཞིན། །
ཁུ་བྱུག་འཇོལ་མོས་དྲུག་འགྱུར་འཐེན་པ་རོལ་སྒེག་མཛེས་མའི་ གླུ་དབྱངས་
བཞིན། ། ས་
གླ་དང་དགོ་བས་མཆོང་ལྡིང་བགྱིད་པ་དཔའ་བོ་གཡུལ་ལ་འཇུག་པ་བཞིན། །
བསེར་བུས་བདས་པའི་མེ་ཏོག་རྣམས་ནི་ཟུར་མིག་འཕེན་པའི་ན་ཆུང་་་་་་
ཕྱེ་ལེབ་བུང་བས་ཟློས་གར་བསྒྱུར་བ་དྲི་ཟ་དགའ་བའི་ཞིང་ཁམས་བཞིན། །
བག་ཕེབས་རྒྱུ་བའི་གཡང་དཀར་ལུག་རྣམས་མུ་ཏིག་ཕྲེང་ཐག་ཆད་པ་་་་་
བཞིན། ། ས་
མྱུར་མགྱོགས་ཅང་ཤེས་བང་རྩལ་འགྲན་རྣམས་སྐྱི་བསེར་རླུང་གི་འཁོར་ལོ་
བཞིན། ། །
རྫི་བོ་དར་མས་མགྲིན་གླུ་གྱེར་བ་ཚངས་དབྱངས་སྙན་པའི་འགྱུར་ཁུགས་་་་
བཞིན། ། །
བཟའ་བ་ཤ་ཡི་རི་རབ་བརྩིགས་པ་དཔག་བསམ་ལྗོན་པའི་ཆར་བ་བཞིན། །
བཏུང་བ་འོ་མའི་རྒྱ་མཚོ་གཡོ་བ་ལྷུན་པོ་སྲུང་པའི་རོལ་མཚོ་བཞིན། །
བཞིན། །
38



བདེན་གསོལ་སྤྲིན་གྱི་ཕོ་ཉ། །
མར་ཆུར་རྩམ་པའི་བྱེ་བྲག་དང་བཅས་དངུལ་གྱི་ཕྱེ་མ་བརྡལ་བ་བཞིན། །
མཁོ་རྒུའི་དངོས་པོ་ཅི་ཡང་འཛོམས་པ་རྣམ་སྲས་ཕྱག་གིས་སྟེར་བ་བཞིན། །
རྣང་མས་མཛེས་པའི་ཐེམ་ཞིང་དོ་ར་མཆོད་རྟེན་ཆེན་པོའི་བང་རིམ་བཞིན། །
ཚང་ཚིང་འཁྲིགས་པའི་བཟའ་ ཤིང་ ར་བ་གཡུ་ལོ་བཀོད་ པའི་དགའ་ཚལ་་་་
བཞིན། །
དམར་མདངས་རྫོགས་པའི་སིལ་ཏོག་སྣ་ཚོགས་འདོད་ལྡན་མ་ཡི་མྱོས་བུམ་
བཞིན། ། ་
མཐའ་དག་སྐྱེ་དགུའི་བསོད་ནམས་ཕུང་པོ་ལྗོངས་འདིའི་སྣོད་ལ་འཕོས་པ་
བཞིན། །
རིགས་ལམ་རྩིབས་མ་བྱེ་བས་ཉེར་མཛེས་སྟོང་ཉིད་ཤམ་བུའི་འཇོ་སྒེག་ཅན། །
ལུང་རྟོགས་གྲིབ་བསིལ་སྣུམ་པོའི་དཔལ་གྱིས་སྲིད་ཞིའི་ཚ་གདུང་སྐྱོབ་པའི་
གཉེན། ། །
བྱང་སེམས་གསེར་གྱི་ཡུ་བ་ལ་བརྟེན་ཐུབ་བསྟན་བསམ་འཕེལ་ནོར་བུའི་་་་
གདུགས། །
གང ས་རིའི་ལྗོངས་ན་ལྷབ་ལྷུབ་གཡོ་བའི་ངོ་མཚར་བརྗོད་པའི་ཡུལ་ལས་་་་
འགོངས། །
སྡེ་བཞིའི་རླབས་ཕྲེང་མངོན་མཐོར་བརྩེགས་པའི་ལུགས་གཉིས་འོ་མ་དཀར་
པོའི་མཚོར། །
རྩེན་པའི་དགའ་བདེ་ཁོང་ནས་བཞད་པའི་བོད་འབངས་ལྟོ་ དཀར་ ཞྭ་ མོའི་
ཁྱུས། །
ཐབས་ཤེས་གཤོག་པའི་ཁ་ལོ་བསྒྱུར་བཞིན་སྔོན་ཐོན་ནོར་བུའི་གླིང་ཡངས་
པོར། །
ཉིན་བཞིན་བགྲོད་པའི་རྩེ་དགའི་གར་གྱིས་ངང་བའི་བུ་མོ་སྐྱེངས་པར་བྱེད། །
39



ལང་ཚོའི་ཞབས་རྗེས།
ལྔ་རིག་སྦྲང་རྩིའི་བཅུད་ཀྱིས་གཏམས་པའི་སློབ་གསོ་པདྨ་དཀར་པོའི་ལྗོན། །།
མི་ཕྱེད་རྒྱན་གྱི་དྭངས་མར་འཛིན་པའི་སྣ་མང་ཤེས་བྱའི་དགའ་ཚལ་འབུམ། །
ཕྱོགས་དང་མཚམས་ན་བཞད་པའི་དགེ་མཚན་མངལ་ཁུར་ལྕི་བའི་སྤྲིན་ཕུང་
གིས། །
འཛ མ་གླིང་ཡང་རྩེའི་གངས་ཀྱི་ར་བར་སྔོན་མེད་དཔྱིད་དཔལ་བསུ་བ་་་
བརྩོན། །
འཇིགས་མེད་རྣམ་དཔྱོད་སྟོབས་སུ་རྫོགས་པའི་བཤེས་གཉེན་དྲང་སྲོང་བྱེ་བ་
བརྒྱས། །
གཞན་ཕན་ལྷག་བསམ་དབུགས་ཀྱིས་བསྐུལ་བའི་ལེགས་བཤད་དུང་གི་རོལ་མོ་
ཡིས། །
དོན་གཉེར་སྐལ་བཟང་གདུལ་བྱའི་ཚོགས་རྣམས་རྨོངས་པའི་གཉིད་ལས་སློང་
བའི་ཚུལ། །
མཐོང་བས་ལྷ་རྣམས་སྨོན་པའི་མཆི་མ་སྦྲང་ཆར་དོག་པའི་ཟོལ་གྱིས་འཇོ། །
རྨད་བྱུང་ཚན་རིག་གསང་བའི་དགའ་མ་འཛུགས་སྐྲུན་འཁོར་ལོར་འཁྱུད་པ་
ལས། །
རྣམ་རྒྱལ་ཕོ་བྲང་དམན་སར་འགོད་པའི་བ་གམ་ཅན་གྱི་ཁང་བརྩེགས་ཕྲེང་། །
ཕྱོགས་ཀྱི་བུ་མོའི་འགྲམ་པར་རེག་སྙམ་ཐང་མར་བརྡལ་བའི་ཁུགས་པ་རུ། །
ཚོང་ཟོང་ནོམ་བརྒྱའི་གཏེར་ཁ་བརྡོལ་བས་བྱང་སྲས་སྲེད་པའི་འགྲམ་ཆུ་་་་
ལྡང་། །
སྲིད་ཞིའི་རྒུད་ཚོགས་དྲུངས་ནས་འབྱིན་པའི་ཐུབ་བསྟན་ཡིད་བཞིན་དབང་གི་
ནོར། །
བཤད་སྒྲུབ་རྒྱལ་མཚན་རྩེ་མོར་མཆོད་པའི་ཆོས་སྡེ་གསེར་གྱི་ཉིན་མོར་བྱེད། །
ཐར་ལམ་སྟོན་པའི་དཔྱིད་དུ་བསྟར་བས་དགེ་ལེགས་པདྨོ་འབུམ་བཞད་་་་་
40



བདེན་གསོལ་སྤྲིན་གྱི་ཕོ་ཉ།
-
，，，，
，
-
------
ཅིང་། །
དད་ལྡན་བུང་བའི་མོས་གུས་དབྱངས་ཀྱིས་འོག་མིན་ཞིང་ལ་ཅོ་འདྲི་རྩོམ། །
གངས་ལྗོངས་ལྷ་ཡི་ཁྱིམ་ཆེན་གཅིག་ལ་ལས་ཀྱི་བྱེད་པོས་མཚམས་སྦྱར་བས། །
མཛའ་མཐུན་དཔལ་བེའུའི་མདུད་བརྒྱས་བཅིངས་པ་ཐ་དད་སྤུན་ཟླའི་མི་་
རིགས་ཀྱང་། །
བདེ་ལྡན་བོད་གསར་འཛུགས་བསྐྲུན་ལམ་དུ་བརྩོན་པའི་གོམ་ཁ་བསྒྱུར་མཐོང་
ཚེ། །
མ་འོངས་མཛེས་ལྗོངས་ཡིད་ལ་འཕོ་བས་དབང་མེད་དགའ་བའི་ཁོང་འཛུམ་
འཆོར། །
བསྒྱུར་བཅོས་སྒོ་འབྱེད་ལྷོ་ཡི་དྲི་བཞོན་བསིལ་ལྡན་འཛིན་མའི་ཐོང་ག་རུ། །
འཕོས་པའི་དགེ་མཚན་ཟླ་ སྟོང་རྒྱས་པའི་རྦ་རླབས་ཕྱོགས་བཅུར་གཡོ་བའི་
གར། ། །
ཁོར་ཡུག་ཀུན་དའི་ཚལ་ལ་རྩེན་པས་དཔལ་ཡོན་ཟུང་གི་འདབ་མའི་རྒྱུ། །
རྒྱ་མཚོའི་ཕ་མཐར་གྲོལ་བའི་འཛུམ་གྱིས་སྲིད་པ་གསུམ་པོ་གཡོ་བར་ཤོག།
མདོར་ན་དུས་རབས་གསར་བའི་གངས་ལྗོངས་རྫོགས་ལྡན་ལང་ཚོས་སྙེམས་
པའི་དཔལ། །
རིག་བྱེད་གླུ་རུ་ལེན་པའི་སྤོབས་པ་གནམ་སྟོང་ཟླ་བའི་རྗེས་བསྙེགས་ཀྱང་། །
རོ་འཛིན་བྱུ་རུའི་བུམ་བཟང་གྲོལ་ལས་བདུད་རྩིའི་ཐིགས་པ་ལྷུང་བའི་རྒྱུན། །
སོར་མོའི་རྩེ་རུ་བབས་པ་འདི་ཡང་ལྷག་བསམ་མཚོན་པའི་རྟེན་དུ་ཕུལ། །
1994. 7.19ཉིན་རོང་བོ་ནས་བྲིས།
གོ་ལྔ་ལོའི«བོད་ཀྱི་རྩོམ་རིག་སྒྱུ་རྩལ》སྟེང་བཀོད།
41



ལང་ཚོའི་ཞབས་རྗེས།
--
----
མཚན་མོ་ཞིག་གི་མྱོང་བྱང་།
མཚན་མོ་འདིར། ངའི་འཇིག་རྟེན་ལ་གྲང་རླུང་ལྡང་།
རླུང་དམར་གྱི་རྔམས་ཁ་ཆེས་མཐུག་ས་ནས། ངས་ཁྱོད་རང་དྲན།
མུན་ནག་གི་ཧམ་སེམས་ཁྲོད། །
ང་ལ་བསམ་སོ་བུད་ཅིང་སྨ་ར་སྐྱེས། མཚན་མོ་འདིར།
ལོ་རྒྱུས་ཀྱི་རྨ་ཁར་འཐམ་པའི་བདག
ཅི་ཞིག་གིས་བཟི་བ་ནང་བཞིན། ཟླ་འོད་ཀྱང་ཚ་རེག་ཏུ་སྣང་།
མཚན་མོ་འདིར། ཁ་བ། །
བར་དོ་རུ་འཁྱམས་པའི་རྣམ་ཤེས་ཡིན་ནམ།
མེ་ཏོག་གི་ནམ་ཟླ་བསུ་བའི་དུས་ཚིགས་ཀྱི་ཕོ་ཉ་དཀར་པོ་ཡིན?
མཚན་མོ་འདིར། གྲང་ངར་གྱིས་དཀྲོགས་པའི་ཁྲུང་ཁྲུང་ཁྱུ་གཅིག
བུ་ཡུག་གི་མཚོན་རྩེ་ནས་ལྷོ་རུ་འཕུར་ཞིང་། །
སྐར་ཚོགས་ཀྱི་མིག་ཀོང་ལའང་། རེ་བཞག་གི་བརླན་གཤེར་ངང་གིས་འཁོར། །
སྤྱང་ཚོགས་དང་འུག་པའི་ངུ་སྐད་ཕྱོགས་བཞི་ནས་རུབ་འོང་སྟེ། །
བྱང་ཐང་གི་ལྷིང་འཇགས་ཟ་བའི་མཚན་མོ་འདིར། །
ངས་ཁྱོད་ཀྱི་ན་སོའི་ཀློང་ནས་སྐྱ་རེངས་ཀྱི་བཀྲག་མདངས་བསམ་བཞིན།།
སྙན་ངག་གི་རུམ་ལ་དམར་རྗེན་གྱི་སེམས་པ་བཅོལ།
1998. 11.3 ཧང་ཀྲིག་ནས་བྲིས།
གོ་བརྒྱད་ལོའི《གངས་རྒྱན་མེ་ཏོག》སྟེང་བཀོད།



ཕ་ཡུལ
ཕ་ཡུལ།
གངས་དཀར་སྙིང་ནས་གྱེར་བའི་སྙན་ངག་དབྱངས། །
སྐྱེ་མཆེད་གཟུགས་སུ་སྨིན་པའི་རྨ་ཀླུང་མོ། །
མཐའ་ལ་འཁྲིལ་བའི་ཕ་ཡུལ་གཅན་ཚའི་ལྗོངས། །
སྐྱེ་དགུའི་ཡིད་ཀྱི་བཅུད་ལེན་གཅིག་པུ་ཉིད། །
ཉེར་གཅིག་དུས་རབས་ལྷ་མོའི་ཐོང་ཀ་ནས། །
ལུགས་གཉིས་སྣང་བའི་འོ་རྒྱུན་ལ་འཐུངས་པས། །
ཁམས་གསུམ་ཀུན་ལས་རྣམ་པར་རྒྱལ་བ་ཡི། །
སྡེ་བཞིའི་དཔྱིད་དཔལ་ལང་ཚོ་དར་ལ་ལྟོས། ། །
མན་ཤེལ་ནོར་བུའི་སྒེའུ་ཁུང་འབུམ་ཕྲག་གིས། །
མཛེས་པ་རབ་བྱིན་ཁང་གསར་མུ་ཏིག་ཕྲེང༌། །
རྟ་བདུན་གཉེན་གྱི་འདབ་མ་ལྟར་བརྩེགས་པས། །
རྣམ་རྒྱལ་ཁང་བཟང་དཔལ་ལ་ཅོ་ཡང་འདྲི། །
སྣ་མང་ཚོང་ཟོང་རིན་ཆེན་དང་པོའི་དཔྱ། །
འགྱུར་བཞིའི་དགའ་མ་བསུ་བའི་ལེགས་སྐྱེས་སུ། །
མཆོད་ཕྱིར་རྩེ་གཅིག་ལས་སྣོན་ལ་བྲེལ་བའི། །
43



ལང་ཚོའི་ཞབས་རྗེས།
༡
ལྕི་ཡང་བཟོ་གྲྭ་དཀྲིགས་པའི་གྲངས་མ་རིག།
གཞུང་ལམ་དཔལ་བེའུ་རི་མོ་བསྣོལ་བའི་གཞིར། །
སྤྲིན་གསར་འདུ་འགོད་རྩེན་པའི་རྗེས་འགྲོ་བའི། །
ཐ་དད་རིགས་དང་སྐྱེལ་འདྲེན་རླངས་འཁོར་གྲངས། །
མ་ཟིན་ཚངས་ཆེན་ལྷ་ཡང་ངལ་བས་གདུངས། །
མི་སྡུག་མཚན་མོའི་མུན་པ་ལ་ཟ་བའི། །
ཆུ་གཏེར་ལང་ཚོས་བསྐྱེད་པའི་གློག་སྒྲོན་སྟོང་། །
འཛུམ་པའི་ཚེམས་ཕྲེང་ལྷག་ལྷག་དགོད་པ་ཡིས། །
ཉིན་དང་མཚན་གྱི་ཁྱད་པར་ཡོངས་མ་ཕྱེས། །
རྒྱ་ཆེན་ལམ་སྲང་གཡས་གཡོན་ཚོང་དང་རྫས། །
བྱུར་བུར་སྤུངས་པའི་གདེངས་ཀ་རབ་མཐོ་བས། །
ལྕང་ལོ་ཅན་ཡང་ཕྲག་དོག་མེ་ལྕེ་ཡིས། །
ཡིད་ཀྱི་བུད་ཤིང་བསྲེག་པའི་མྱ་ངན་བསྟེན། །
རྩྭ་ལྗང་ཐགས་སུ་བཀྲ་བའི་ནེའུ་གསིང་གཞིར། །
ཨཀློ་ཧི་ཎིའི་གྲངས་ཚང་རྐང་བཞིའི་ཚོགས། །
ཡིད་འཕྲོག་རྫི་བོ་དར་མའི་གླིང་སྒྲ་བཅས། ། །
མི་ཟད་དུས་སྟོན་གསར་བའི་ལོངས་ལ་རྩེན། ། །
འབྱམས་ཀླས་ཞིང་ས་འཆི་མེད་དགའ་ཚལ་ཆེར། །
གསེར་ཞུན་ཁུ་བ་བྱོ་ལྟའི་སྣ་ལྔའི་འབྲས། །
ལོ་ལེགས་སྟེ་རླབས་གཡོ་བའི་པིར་སྙུག་གིས།
སོ་ནམ་བཞིན་ལ་འཛུམ་དཀར་རི་མོ་འབྲི། །
རྣང་མའི་དྲ་བར་འཁྱུད་པའི་ལང་ཚོ་མའི། །
44
ཙ



ཕ་ཡུལ།
བ་，，， ཨ་མནལ་
།
དམར་ལྡན་མཆུ་སྒྲོས་བྱུ་རུའི་ཚལ་ནང་ནས། །
སྙན་འཇེབས་མཛའ་གླུ་འགྱུར་ཁུགས་རྫོགས་པའི་དབྱངས། ། མ་
དཔྱིད་ཀྱི་ཕོ་ཉའི་གདངས་སུ་འཁྲུལ་བར་རྩོམ།།
མཐུན་སྒྲིལ་གསེར་གྱི་སྐུད་པ་ཉག་གཅིག་གིས། །
སྦྲེལ་བའི་རིགས་ཁག་སྟག་ཤར་གཞོན་ནུའི་ཁྱུ། ། །
ཕ་ཡུལ་འཛུགས་སྐྲུན་བགྱི་བའི་ལམ་ཆེན་དུ། །
དོན་ལྡན་ཕྱག་རྗེས་འཇོག་ལ་གཅིག་ཏུ་བྲེལ། །
དེ་མཐོང་ལག་སོར་འདབ་མ་རྙིང་པའི་ཁྱོགས། །
སྲ་བརྟན་འཁར་བའི་འཁྲི་ཤིང་ལ་སྦྲེལ་བའི། ། ་་
ལོ་མང་ཁུར་ལྡན་རྒན་པོའི་ཚོགས་རྣམས་ཀྱང་། ། །
དགའ་མགུ་མཆི་མའི་མེ་ཏོག་བཞིན་ལ་འགྲེམས། །
སྣ་ཚོགས་གཞུང་དོན་འོ་མཚོར་འཇུག་མཁས་པའི། །
འགྲན་བྲལ་རིག་པའི་དེད་དཔོན་བྱེ་བ་བརྒྱ། །།
མི་རིགས་སློབ་གསོའི་གྲུ་གཟིངས་ལ་བརྟེན་ནས། །
སྔོན་མེད་ལེགས་བཤད་རིན་ཆེན་ལེན་ལ་ཕྱོགས། །
ལྷག་པར་སྙིགས་མའི་ཚ་གདུང་བཅིལ་བའི་གཉེན། །
ཐུབ་བསྟན་གདུགས་དཀར་ཕན་བདེའི་གྲིབ་བསིལ་ཅན། །
མི་ཉམས་གྱེན་དུ་འདེགས་པའི་ཆོ་ག་མཁན། །
བགྲང་ཡས་ཆོས་སྡེ་ཚར་དུ་དངར་བས་སྤྲོ། ། །
ཨེ་མ་ལུགས་བཟང་ས་བརྟོལ་ལྗོན་དབང་ལས། །
ལེགས་སྨིན་རྨད་བྱུང་དོན་གཉིས་འབྲས་བུའི་ཁུར། །
བསྔགས་འོས་ཕ་ཡུལ་འགྲོ་འདིའི་སྙིང་གི་ཁམས། །
45



ལང་ཚོའི་ཞབས་རྗེས།
，
་
，
་
，
་
-...
--
...
----
+
-་་་
-
གསོ་བྱེད་བདུད་རྩིའི་སྨན་མཆོག་གཅིག་པུར་མཐོང་། །
དེ་ལྟའི་དགེ་མཚན་ཟེར་འབུམ་འཁྱུག་པའི་དཔལ། །
ལྷག་བསམ་གངས་རིའི་གདོང་ལ་ཕོག་པ་ལས། །
བྱུང་བའི་སྙན་ཚིག་ཛཱ་ཏིའི་མེ་ཏོག་དཀར། །
རང་མཉམ་བློ་གསལ་གཞོན་ནུའི་མགྲིན་པར་སྤུད། །
རབ་བྱེད་འདི་ཡང་མདོ་སྨད་ཡུལ་གྲུ་ན། །
རིག་བྱེད་སྨྲ་བ་ཀུན་གྱི་བཞིན་རས་ལ། །
མུ་ཏིག་འཛུམ་དཀར་སྦྱིན་མཁས་ཨ་འབྱུང་པ། །
གཞོན་ནུ་རང་སད་མིང་ཅན་གང་གིས་སྦྱར། །
1992. 10. 17 དྷི་ཚ་ནས་བྲིས།
གོ་གསུམ་ལོའི《བོད་ཀྱི་རྩོམ་རིག་སྒྱུ་རྩལ》སྟེང་བཀོད།
46



སྙན་ངག་རྐང་པ་བཅུ་བཞི་མ།
སྙན་ངག་རྐང་པ་བཅུ་བཞི་མ།
སེམས་པ་ལྟར་དམར་བའི་མཆུ་སྒྲོས་ཀྱི་བཀྲག་རྩི་གཞིབ་དུས།
རོལ་དབྱངས་ཀྱི་ཡན་ལག་སྐྱེད་ཚལ་ལྟར་རྒྱས་པའི་འཇིག་རྟེན་ནས།
ངས་འཚོ་བའི་མངར་ཁ་མཐའ་དག་ལྡག་བཞིན་པ་ཚོར།
འདར་ཀྱིན་པའི་ལག་སོར་མྱོས་བུམ་གྱི་མེ་རི་དང་འཕྲད་པས། །
རི་རབ་དང་གཙང་པོ་གང་མང་ངའི་མགོ་ཐོག་ནས་ཚ་ལམ་མེར་བཞུར། །
སྙིང་ཉེ་མ། ཁྱོད་ཀྱི་སྣུམ་ཤིག་ཤིག་གི་སྐྲ་ལོའི་གསེབ་ནས་ཀྱང་།
ངས་དཀྱིལ་འཁོར་རྫོགས་པའི་ཟླ་བ་མག་མོག་ཅིག་མཐོང་སོང་།
གོམ་འགྲོས་ལྟར་དཀྱོགས་མཚམས་མང་བའི་གཏམ་རྒྱུད་ཤབ་ཤུབ་ཀྱི་བརྗོད་བྱ།
བརླན་གྱིས་གཤེར་བའི་དབྱངས་རླབས་བཞིན་མཐོ་རུ་མཆེད་དུས།
ཁྱོད་རང་ངུས་བྱུང༌། ངའི་དཀྱེལ་ཞེང་ཆེ་བའི་བྲང་གཞུང་ནས།
ལྷད་མེད་མཉེས་གཤིན་གྱི་མིག་འབྲས་ཟུང་། སྨག་བརྙན་ཁྲོད།
རྫུ་བག་མ་གོམས་པའི་ཆུ་མིག་ལྟར་དྭངས་གཙང་གིས་མངོན། །
ལྷ་ཆེན་གྱིས་བསྩལ་བའི་གོ་སྐབས་ཀྱི་བར་སྣང་འདི་ནས། ངས་རྙེད་བྱུང༌།
རང་ཉིད་ལ་མཁོ་བའི་སྐར་ཚོམ་གྱི་དཔལ་འབར་རེ་རེ།



ལང་ཚོའི་ཞབས་རྗེས། །
-
-
-
སྟོན་མཇུག་གི་སྙན་ངག་
——བཙན་དབང་གི་གནས་སྡུག་གིས་རང་སྲོག་
བཅད་པའི་གྲོགས་མོ་ཞིག་ལ།
བཅུ་དྲུག་ལང་ཚོས་སྒེག་པའི་སྐྱེ་གཟུགས་ལྷོ་རོང་ཚིགས་དྲུག་སྨྱུག་མའི་ཟླ། །
ཟླ་བཞིན་བིམ་པའི་མཆུ་སྒྲོས་དགོད་པར་ཚེམས་ཕྲེང་མུ་ཏིག་དོག་པ་འཛུམ། །
འཛུམ་དཀར་འོ་མའི་རོལ་མཚོ་རྒྱས་པའི་དུངས་སེམས་མེ་ཏོག་སྦྲེལ་བ་མོ། །
མོ་སྒོའི་འདབ་སྟོང་བཞད་མ་ཁྱོད་དང་བྲལ་བའི་གདུང་བ་ཇི་ལྟར་བཟོད། །
བཟོད་དཀའི་འཁྲེང་སེམས་གཟུགས་སུ་ངོམ་པའི་སྟོན་གྱི་དབང་མོར་འབྲལ་ལ་
ཉེ། །
ཉེ་མ་རིང་ན་ཚུར་ཚུར་འོངས་པའི་མ་བོས་བསིལ་ལྡན་དགུན་གྱི་མགྲོན། །
མགྲོན་བསུའི་ཡི་ག་གཏིང་ནས་ཆད་དེ་ཐོད་གཉེར་བསྡུས་པའི་གཞོན་་་་
གང༌། །
གང་ཞིག་མཛའ་མོ་ཁྱོད་ཉིད་དྲན་པས་སྙན་ངག་མི་གྱེར་རང་དབང་ཅི། །



སྟོན་མཇུག་གི་སྙན་ངག
ཅི་ལྟར་བྱས་ཀྱང་ཚེ་འདིའི་འདུ་འཛོམ་དེ་ག་ཙམ་མོ་ཞེ་མཐུན་གྲོགས། །
གྲོགས་ཀྱི་འདང་བརྩེ་བོར་བ་མིན་ཡང་རིགས་འདིའི་གོམས་སྲོལ་དེ་ལྟར་་་་
ལགས། །
ལགས་ཀྱང་ཁྱོད་དང་ང་ལ་ གཏོགས་པའི་བརྩེ་དུང་རོ་བརྒྱ་འབར་བའི་་་་་་
རླབས། །
རླབས་རྩེར་ཞོན་པའི་ངང་དཀར་བཞིན་དུ་ཁོ་བོའི་ཡིད་མཚོར་ག་ལ་འབྲལ། །
འབྲུལ་ཁའི་སེམས་ཀྱི་མེ་ལྕེ་དམར་པོ་བསད་ཀྱིན་འབར་བ་ཨ་ཙ་མ། །
མ་བསམས་གཞན་དབང་བཙན་པོའི་བར་ཆད་བཟློག་མེད་གནམ་ལྕགས་ཐོག་
མདའ་བཞིན། ། །
བཞིན་རས་ཟླ་བའི་དཀྱིལ་འཁོར་ངོགས་ནས་མཆི་མའི་མེ་ཏོག་འཐོར་བཞིན་
དུ། །
དུ་མའི་འཁོར་གྱིས་མདུན་དུ་བདར་ཏེ་གནས་ཡུལ་བསྙེགས་པ་ཞེ་རེ་སྐྱོ། །
སྐྱོ་གདུང་བརྣག་དཀའི་རྨ་ཁ་ཟབ་མོ་ཕན་ཚུན་སྙིང་གི་དབུས་སུ་ལྷུང་། །
ལྷུང་ལྷུང་དབྱངས་ལྡན་རྨ་འབྲི་སྒེག་མོས་དེ་དོན་ལྟ་བར་མ་བཟོད་ནས། །
ནས་སྲན་མགོ་ལྕོག་ལྡེམ་པའི་ཡུལ་འདིའི་སྲོལ་ངན་བདུད་མོར་ཁྲོས་ དང་་་་
ལྷན། །
ལྷན་ཅིག་གདུང་བའི་སྨྲེ་ངག་གྱེར་བ་རླབས་ཀྱི་ང་རོའི་ཟོལ་དུ་སྤྲུལ། །



ལང་ཚོའི་ཞབས་རྗེས།
སྤྲུལ་པའི་མཚན་གྱི་རིག་བྱེད་མཐོ་བའི་འདི་ཕྱིའི་སྐྱབས་གནས་བླ་མ་མཆོག།
མཆོག་གསུམ་སྙིང་རྗེ་འདུས་པའི་བདག་ཉིད་བྱམས་པའི་གཏེར་དུ་གྲུབ་བདེན་
ན། །
ནི་གཞོན་ཟུང་གི་ཐོག་མའི་བརྩེ་དུང་ལྷབ་ལྷུབ་འབར་བའི་མེ་རླབས་ཆེ། །
ཆེ་ལས་ཆེ་བའི་ལུང་བསྟན་གཅིག་གིས་མིང་གི་ལྷག་མར་ཅི་ལ་བྱས། །
བྱས་བསགས་ལས་ལ་ཡིད་རབ་རྟོན་པའི་ཡབ་ཡུམ་དག་ཀྱང་དབང་ཆེ་བས། །
བས་མཐའི་ཡུལ་ལ་མི་འདོད་བཞིན་དུ་འགྲོ་བའི་སྡུག་བསྔལ་སུ་ཡིས་ཚོར། །།
ཚོར་ཤེས་བྲལ་བའི་དར་ལྕོག་ནང་བཞིན་ཤུལ་ན་འགྲེང་བའི་ཁེར་རྐྱང་བདག།
བདག་མེད་ལུས་ཀྱི་ཐོ་ཡོར་བཤིག་ཀྱང་བརྩེ་སེམས་ལྷུན་པོར་འགྱུར་བ་མེད། །
མེད་མུག་འཚོ་བར་རོལ་དགོས་བྱུང་ཡང་ངེད་གཉིས་མཉམ་དུ་འཛོམས་ན་
སྐྱིད། །
སྐྱིད་ཀྱི་རྩ་བ་ནང་ལ་ཐུག་པ་སངས་རྒྱས་བསྟན་པའི་དགོངས་པ་དངོས། །
དངོས་གཙང་སེམས་ཀྱི་གྱེས་གདུང་ཟབ་མོ་ཕ་མས་མི་མཁྱེན་སྐྱོ་བའི་གནས། །
གནས་ལུགས་བརྒྱ་ཕྲག་ཕྲེང་བར་བསྙད་ཀྱང་བདེན་པའི་ལྷ་ཞལ་སུ་ཡིས་་་་
མཐོང་། །
མཐོང་ཙམ་མ་མྱོང་རྒྱུས་མེད་ཁྱོ་བོར་འགྲོགས་པའི་མནར་གཅོད་བརྗོད་ལས་
འདས། །



-
-
-
-
སྟོན་མཇུག་གི་སྙན་ངག
འདས་པའི་ལོ་ཟླ་རེ་རེའི་ཁྲོད་ནས་གཞན་དབང་གནས་སྡུག་མྱོང་བར་སྐད། །
སྐད་ཅིག་འཚོ་བའི་རང་དབང་བྲལ་བའི་ཁྱོད་ཀྱི་མི་ཚེ་འདི་རེ་སྡུག།
སྡུག་བསྔལ་ཁུར་གྱིས་མནར་བའི་མཐའ་མར་རང་སྲོག་བཅད་པ་བདེན་ནམ་
ཀྱེ། །
ཀྱེ་མ་ཁ་བའི་ལྗོངས་ཆེན་འདི་ལ་དགའ་བདེའི་པདྨོ་བཞད་པའི་གཉེན། །
གཉེན་སྒྲིག་རང་དབང་གསེར་གྱི་ཉི་གཞོན་ཚུལ་མིན་སྤྲིན་གྱིས་བསྒྲིབས་པའི་
རྒྱ་ཧོར་མི་རིགས་ཆེན་པོའི་སྲོལ་བཞིན་ཡངས་པོར་གྲོལ་བའི་དགེ་མཚན་་་་
འོད། །
འོད་ལྡན་ལྷ་ཡི་འཚོ་བ་བཞིན་དུ་སྐྱིད་པའི་གསོས་སུ་ནམ་ཞིག་འཕྲོ། །
1995. 8. 9 རོང་བོ་ནས་བྲིས།
གོ་དྲུག་ལོའི《གངས་རྒྱན་མེ་ཏོག》དེབ་དང་པོའི་སྟེང་བཀོད།



ལང་ཚོའི་ཞབས་རྗེས།
སྐྱ་རེངས་ཀྱི་རྟོགས་བརྗོད།
ཁྱོད་རང་ཉི་མའི་སྔ་རོལ་ནས་ལམ་ལ་ཆས།
ལྷག་བསམ་གྱི་གཤོག་པ་ཡངས་མོ།
སུ་ཞིག་ལ་བརྐྱངས་པའི་འོད་དཀར་གྱི་ཆུ་ཐག་སྟེ།
དབལ་རྣོ་བའི་ལྷ་ཆེན་གྱི་སྤུ་གྲི་བཞིན།
མུན་ནག་གི་རེ་ཤམ་ཁྲི་ཕྲག་ཚལ་བར་གཤགས།
མི་ཚོགས་ཀྱི་སྤྱི་བོ་ནས།
ཅི་ཞིག་བཙལ་བཙལ་བའི་མཐའ་མར།
མུན་ནག་གི་རྨ་ཁ་ཟབ་མོས། ཡོད་ཚད་དབང་དུ་བསྒྱུར། ཁྱོད་ཀྱི།
སོར་རྩེའི་རལ་གྲི་ཁྲག་ཀློང་ནས་བཙའ་ཡིས་བཟུང་ཞིང་། ་་་
འོད་ཟེར་གྱི་ཁྲབ་རྨོག་ཀྱང་ཡོངས་སུ་རལ་ཟིན། བར་སྐབས་འདིར། །
མི་མངོན་པའི་དབྱིངས་ནས་ཕྱི་མིག་ལྟ་དུས། །
ཉི་མའི་མཚར་སྡུག་གི་དཀྱིལ་འཁོར་མི་མཐོང་ལ།
མཚམས་སྤྲིན་དང་ས་སྲོད་ཀྱི་བསླུ་བྲིད་ཁོ་ན། །
ཁོར་ཡུག་ལ་འཚང་ཁ་རྒྱག མཚན་མོ་འདིའི་མནར་གཅོད་ཁྲོད།
ཁྱོད་ཀྱིས་བེམ་རོ་མེད་པའི་འཆི་བ་ཐེངས་གཅིག་དང་ལེན་བྱས།
ཡིན་ཡང་། རང་ཉིད་ལ་གཏོགས་པའི་བར་སྣང་གི་སྒེའུ་ཁུང་མག་མོག་ན།
རྣམ་ཤེས་ཀྱི་སྐར་མ་འོད་ཆེན། །
སུ་ཞིག་གི་སླད་དུ་ད་དུང་ལམ་ལམ་འཚེར།
52



རྒྱལ་སྲིད་སྣ་བདུན་ལ་སྦྱར་བའི་སྙན་ཚིག
རྒྱལ་སྲིད་སྣ་བདུན་ལ་སྦྱར་བའི་སྙན་ཚིག
ཕུན་ཚོགས་བརླན་གྱིས་ཡོངས་བཟུང་སྡེ་བཞིའི་སྤྲིན། །
སྨན་ལྗོངས་སྔོ་བསངས་བུ་མོའི་མངལ་ཁུར་དུ། །
སྦྲུམ་པའི་དགེ་མཚན་བསྔགས་པའི་སྙན་ཚིག་ཀླུ། །
རི་མོ་གསུམ་པའི་མགུལ་བར་དམ་དུ་འཐམས། །
སྐྱེ་དགུའི་བསོད་ནམས་ཁྱུང་གི་སྔོན་སྐྱེས་མས། །
རྫོགས་ལྡན་སྣང་བའི་མུ་ཁྱུད་འཛུམ་པའི་མགྲོན། །
བསུས་པས་སྣ་བདུན་རྒྱལ་སྲིད་པདྨའི་ཕྲེང་། །
ཞིང་འདིར་བཞད་པའི་དགེ་མཚན་བརྗོད་ལ་སྤྲོ། །
འཕན་མེད་གངས་རིའི་རྒྱལ་མཚན་གཡོ་བའི་རྩེར། །
ཟླ་མེད་ལུགས་བཟང་བསམ་འཕེལ་ནོར་བུའི་ཏོག།
སྔོན་མེད་རྒྱུན་དུ་མཆོད་པའི་རྟེན་འབྱུང་ལས། །
དཔག་མེད་ཕན་བདེ་དབྱིག་གི་གྲུ་ཆར་འཇོ། །
དཔལ་ཡོན་གུས་ཞབས་ཟླ་བའི་བཞིན་རས་ཅན། །
འགྱུར་བཞི་རིགས་ཀྱི་མྱུ་གུ་སྤེལ་བའི་གཉེན། །
བཅོས་བསྒྱུར་བཙུན་མོ་མྱོས་པའི་ལང་ཚོ་ཡིས། །
ཆབ་འབངས་བདེ་ལ་སྦྱོར་བའི་རྩེ་དགའ་རྒོད། །
མི་ཟད་ལོངས་སྤྱོད་ནམ་མཁའ་མཛོད་ཀྱི་སྒོ། །
53



ལང་ཚོའི་ཞབས་རྗེས།
འབྱེད་པའི་ཐབས་ཤེས་འཕྲུལ་གྱི་ལྡེ་མིག་མཆོག།
འཛིན་མཁས་ཚན་རྩལ་བློན་པོའི་སྒྱུ་འཕྲུལ་གར། །
གོ་ལའི་གཙུག་ཏོར་རྩེ་མོར་ཅི་ཡང་དར། །
སྣ་མང་འཛུགས་སྐྲུན་གསེར་གྱི་འཁོར་ལོའི་འགྲོས། །
ཀུན་བཟོད་ཕང་བར་རྩེན་པའི་རོལ་གར་གྱིས། །
ཆར་ལྡན་དུས་སུ་བརྡོལ་བའི་ཆུ་གཏེར་རླབས། །
བར་མེད་གྱེན་དུ་འཕྱུར་བའི་འཕེལ་ཁ་འཛིན། །
རླབས་ཆེན་འགྲོ་དོན་སྟོང་ཕྲག་བྱ་བའི་ཁུར། །
འདེགས་པའི་སྙིང་སྟོབས་ཁོ་ལག་ཡོངས་རྫོགས་པའི། །
རིགས་ཁག་ལས་བྱེད་གླང་པོ་བྱེ་བ་བརྒྱ། ། །
དམངས་དོན་འོ་མའི་མཚོ་ལ་ཉིན་བཞིན་རྩེན། །
གུས་རྟག་བརྩོན་པའི་སྒ་སྲབ་ཉེར་མཛེས་ཤིང༌། །
ཕུགས་བསམ་སྐྱི་བསེར་རླུང་ལ་བང་བསྡེབས་པའི། །
བློ་གསལ་འདུས་ཚོགས་རྟ་མཆོག་དར་བབས་མས། །
ཤེས་བྱ་རིག་པའི་བྱང་ཐང་གཅོད་ལ་བྲེལ། །
སྐྱེས་སྦྱངས་རྣམ་དཔྱོད་རལ་གྲི་རྣོན་པོའི་རྩིབས། །
རྨོངས་པའི་དགྲ་ཚོགས་གཤེད་དུ་བསྒྱུར་མཁས་པའི། །
ཤེས་ལྡན་མི་སྣ་ལྷ་ཡི་དམག་དཔོན་འབུམ། །
ཁ་བའི་འཇིག་རྟེན་མཛེས་པའི་རྒྱན་དུ་བསྟར། །
བདེ་དགའི་ལེགས་ཚོགས་འདབ་མ་སྟོང་བཞད་པའི། །
མངོན་འདོད་འཚོ་བ་གསར་པའི་དཔག་བསམ་ལྗོན། །
མཐོ་སྒང་འཛིན་མར་བརྟས་པའི་ལང་ཚོ་ཡིས། །
64



རྒྱལ་སྲིད་སྣ་བདུན་ལ་སྦྱར་བའི་སྙན་ཚིག
ནུབ་ཕྱོགས་བདེ་ལྡན་གྲོང་ལ་བག་ཡོད་བྱིན། །
ལྷག་པར་རྒྱལ་བསྟན་ཚོན་སྣ་ལྔ་བའི་གུར། །
ཡངས་པའི་ལྗོངས་འདིར་སྡུག་གུར་འཛུམ་པའི་མདངས། །
འདྲེན་བྱེད་སྐལ་བར་ཐོབ་པས་གསེར་མངལ་ཅན། །
རང་གི་ཞིང་ལ་མོས་པའི་གུས་པ་ལྷོད། །
ཨ་ཧོ་རྫོགས་ལྡན་ལི་ཁྲི་ཞུན་མའི་རྡུལ། །
ལྷུང་བས་ཆོལ་གསུམ་བདེ་སོགས་སྒེག་མོའི་བཞིན། །
ཡིད་འོང་མངོན་པར་མཛེས་པའི་དགེ་མཚན་ཆོས། །
ཞིབ་ཏུ་བརྗོད་ལ་སྨྲ་བའི་འབབ་སྟེགས་ངལ། །།
འོན་ཏེ་ལྷག་བསམ་ག་བུར་བརྩེགས་པའི་གངས། །
སྨོན་སྐུལ་ཉི་གཞོན་ཟེར་མས་འཁྱུད་པ་ལས། །
རྒྱལ་སྲིད་སྣ་བདུན་གཏམ་སྦྱོར་གངྒཱའི་རྒྱུན། །
སྐྱེས་སྦྱངས་མགྲིན་པའི་མཁའ་རུ་དལ་གྱིས་འཕྱུར། །
དེ་སྐད་སྨྲ་བ་པོ་ཡང་མཚོ་བྱུང་ལྷ། །
དགྱེས་པའི་འཛུམ་དཀར་གཡོ་བའི་རྦ་རླབས་ཀྱི། །
བྱིན་རླབས་ལྷུ་བ་དཀར་པོས་ཉེར་བསྐྱངས་པ། །
རིག་པའི་ཁུ་བྱུག་མེཏཱི་ཤུ་བྷོའོ། །
1993. 4. 12
གོ་དྲུག་ལོའི《གངས་ལྗོངས་རིག་གནས》སྟེང་བཀོད།



་་ ལང་ཚོའི་ཞབས་རྗེས།
བདེ་མོ་བྱོས། རོགས་ཆུང་ལོ།
བདེ་མོ་བྱོས། སྟོན་མཇུག་གི་གྲོང་ཚོ། རི་རབ་དང་གཙང་ཆབ།
བདེ་མོ་བྱོས། རྫི་གླུ་དང་མཚམས་སྤྲིན། བདེ་མོ་བྱོས–
ཉི་ནུབ་ཀྱི་གྲིབ་སོའི་ངོགས་ན། ཅི་ཞིག་གིས་བརླན་པའི་གདོང་བ།
མགོ་རས་དམར་པོའི་བརྫུ་བག་གིས་འགེབས་བཞིན།
རྟ་རྒོད་ཀྱི་རྔོག་མར་འཐམ་པའི། རོགས་ཆུང་ལོ།
ངའི་མཐའ་མཇུག་གི་གནས་ཚང་དྲོན་མོ། སྦྲང་རྩིས་བརླན་པའི།
མཆུ་སྦྱོར་ཐེངས་གཅིག་གི་དྲན་ཤིང་འཇོག་བཞིན། །
རེ་བ་ཡོད་ཚད་ཀྱི་མཐུར་སྣེ་བདག་ལ་གཏོད་དུས།
རོགས་ཆུང་ལོ། དུས་ཚིགས་ཀྱིས་བསྐྱུར་བའི་ལོ་མ་སེར་པོ།
ཁྱོད་ཀྱི་ཉེ་འགྲམ་གང་རུང་ན། ལྷབ་ལྷུབ་ངང་།།
ཞེན་ཆགས་ཀྱིས་འཐོར་ཀྱིན་པ། སུ་ཞིག་གི།
གྱེས་ཁ་མའི་སེམས་གདུང་ཡིན?
ངས་ངོ་མ་ཁྱོད་ཀྱི་མིག་མདངས་དེའི་སྐྱུར་ཁ་བཟོད་མི་ཐུབ།
འདི་ལྟར། སྐྱོ་སྣང་སྟོང་ཕྲག་གི་བང་རིམ་ནས།
56



བདེ་མོ་བྱོས། རོགས་ཆུང་ལོ།
གྱེས་བྲལ་གྱི་སྨོན་ཚིག་འཇོག་དུས།
རོགས་ཆུང་ལོ། འུ་གཉིས་ཀྱི་སྔས་འགྲམ་ལ་འཁྱིལ་མྱོང་བའི། །
དབྱར་གཞུང་གི་རྨི་ལམ་དེ། ད་ལྟའང་དྲན་ནམ།
ཟླ་འོད་འཚེར་ཞིང་མེ་ཏོག་ལྡེམ་པའི་གཙང་འགྲམ་ནས།
ཆེས་ཐོག་མའི། བརྩེ་མདངས་ཀྱི་དར་སྐུད་བརྒྱུས་པའི་གཏམ་རྒྱུད་མངར་མོ།
དོ་ནུབ། ཁ་བ་མ་བབས་པའི་སྔ་རོལ་ཏུ། །
རྒྱང་རིང་གི་ལུག་ཁྱུའམ་མཛའ་གཞས་དེའི་ཆེད་དུ།
ང་རང་ཅིས་ཀྱང་འགྲོ་དགོས། སོང་ཤུལ་ནས།
ཁྱོད་ཀྱི་ཁོར་ཡུག་ལ། མུན་ནག་གི་ཧམ་སེམས་གཏིབས་སྲིད་ཀྱང་།
སྐར་ཚོགས་ཀྱི་མིག་ཆུའི་ཀློང་ནས། སང་ཉིན་གྱི་ཉི་གཞོན་ལ།
གསོལ་བ་ཐོབས་དང་། ངའི་རེ་བཞག་གི་དྲན་སྣང་ཟབ་མོ།
ཟླ་གོར་གྱི་འཛུམ་བག་བཞིན། ཁྱོད་ཀྱི་སྒེའུ་ཁུང་གི་ལྷིང་འཇགས་ལ་འབྱར་
ཡོད་པས།
གོ་སྐབས་འདིའི་སྨག་རུམ་དང་གྲང་ངར་མཇུག་བསྒྲིལ་རྗེས།
ང་ཚོ་ཉི་མའི་མཚར་སྡུག་ངོགས་སུ་འཛོམ་ངེས།
བདེ་མོ་བྱོས། རོགས་ཆུང་ལོ། བདེ་མོ་བྱོས།
1995. 4. 2 རོང་བོ་ནས་བྲིས།
གོ་ལྔ་ལོའི《གངས་རྒྱན་མེ་ཏོག》དེབ་བཞི་པའི་སྟེང་བཀོད།
57 ་



ལང་ཚོའི་ཞབས་རྗེས།
ཆུ་འཛིན་ལ་བསྐུར་པའི་འཕྲིན་པ།
ཞོ་གསར་རླབས་ཕྲེང་འཕྱུར་བའི་རྫུ་བག་གིས། །
བྱང་ནས་འཕགས་པའི་སྤྲིན་གྱི་ཕོ་ཉ་མོ། །
ལྷོ་རུ་བཞུད་པའི་རྩེ་དགའ་མི་གཏོང་ན། །
སྙན་འཕྲིན་ངག་གི་མེ་ཏོག་ཁྱོད་ལ་སྦྲོན། །
འདི་ནས་མཐོང་མིན་གནམ་གྱི་འོག་རོལ་ན། །
མངོན་དགའི་འཇིག་རྟེན་མི་ཡི་ནོར་ལྡན་མར། །
གཟུགས་སུ་བྲིས་པ་དག་པའི་ཞིང་ཁམས་ལ། །
ས་ལཱའི་ལྗོངས་ཞེས་གྲགས་པའི་རི་མོ་གསལ། །
དེ་རུ་མངགས་པའི་ཕོ་ཉ་མ་རྙེད་པར། །
ཡིད་ལ་མྱ་ངན་སྟོང་གིས་གཟིར་བ་ཡིས། །
58



ཆུ་འཛིན་ལ་བསྐུར་པའི་འཕྲིན་པ།
མདུན་གྱི་ནམ་མཁར་བསྐོར་ལྟ་བྱེད་པའི་དུས། །
ཁྱོད་མཐོང་དགའ་བའི་ཕ་མཐའ་མཁའ་ལ་མཉམ། །
ད་ནི་མགྱོགས་པ་རླུང་གི་མྱུར་ཤུགས་ཀྱིས། །
རྒྱང་རིང་ཕ་ཡུལ་ཕྱོགས་དེར་ཉེར་སོང་ལ། །
བདེན་གཏམ་སྙན་འགྱུར་རྫོགས་པའི་དབྱར་སྐྱེས་རྔ། །
སྐྱེ་རྒུའི་སྒྲ་ཡི་ཁྲོན་པར་ཅི་ཡང་རྡུངས། ། །
མཐོ་བའི་ཁྲི་ལ་དྲེགས་པས་འགྱིང་ན་ཡང་། །
རིག་པའི་གནས་ལ་སྤྱན་ཟུར་ཡོན་པོའི་གར། །
ཚོད་མེད་བསྒྱུར་པ་དུས་ཀྱི་དགེ་བཤེས་ཚོར། །
ཕྱོགས་འཛིན་གདོན་གྱི་འཆིང་བ་དོར་ཅེས་སྨོས། །
སྒྱུ་མའི་སྨུག་སྤྲིན་གཏིབས་པའི་བླ་བྲེ་ཡིས། །
གནས་ལུགས་དོན་གྱི་བྱ་ལམ་བསྒྲིབས་དང་ལྷན། །
རྫུན་ལུང་ཆར་དུ་བསྙིལ་བའི་གཏེར་སྟོན་ཚོར། །
གཡོ་སེམས་སྦྲུལ་གྱི་ཞགས་པ་ཁྲོལ་ཅེས་སྨོས། །
ངག་གི་གཞུ་མོ་འཁྱོག་པོར་བསྒྱུར་པ་ལས། །
59



ལང་ཚོའི་ཞབས་རྗེས།
བསླུ་ཚིག་དུག་གི་མདའ་མོ་འབུམ་སྤྲོས་ཏེ། །
གཞན་མགོ་བསྐོར་ལ་མཁས་པའི་མོ་པ་ཚོར། །
ལས་འབྲས་ཚད་མའི་མེ་ལོང་སོམས་ཞེས་སྨོས། །
དམངས་དོན་ཁ་གཡང་གསེང་མཐོར་སྒྲོག་བཞིན་དུ། །
ལྐོག་ངན་དཀོར་གྱིས་རང་ཁྱིམ་ཡངས་པའི་ཁྱོན། །
རྣམ་སྲས་མཛོད་དུ་སྒྲུབ་པའི་དཔོན་ངན་ཚོར། །
མི་མངོན་གསང་བའི་ལྟག་སྒོ་རྒྱོབས་ཞེས་སྨོས། །
གཞུང་ལས་ཁང་གི་རྐུབ་སྟེགས་ལ་བསྙེས་ནས། །
ཀུན་དགའ་དོན་འགྲུབ་ཧབ་ཐོབ་བྱེད་བཞིན་དུ། །
མིག་མངས་རྩེ་དགར་གཡེང་བའི་ལས་བྱེད་ཚོར། །
བག་ཡོད་རྒྱུན་གྱིས་མཛེས་པ་སྟེན་ཅེས་སྨོས། །
བརྩོན་ལྡན་བློ་གསལ་འདུས་པའི་དགའ་སྟོན་དུ། །
ལེགས་བཤད་ནོར་བུའི་བགོ་སྐལ་མི་འཇོ་བར། །
ཉིན་མཚན་ཆང་གིས་བསྐྱལ་བའི་དགེ་རྒན་ཚོར། །
མི་རིགས་སློབ་གསོའི་མདུན་ལམ་སོམས་ཞེས་སྨོས། །
sO



ཆུ་འཛིན་ལ་བསྐུར་པའི་འཕྲིན་པ།
བཅུ་དྲུག་ལང་ཚོ་རྫོགས་པའི་བཞིན་བཟང་མའི། །
གཟུགས་ཀྱི་ཕུང་པོར་བརྟག་དཔྱད་རྩོམ་པའི་དུས། །
རྗེས་ཆགས་ཀུན་རྟོག་གཡོ་བའི་ལྷ་རྗེ་ཚོར། །
དྲན་ཤེས་བློ་ཡི་མེལ་ཚེ་སྟེན་ཅེས་སྨོས། །
རྒྱང་རིང་ཡུལ་ནས་ཡབ་མེས་རེ་བའི་ཁྲེས། །
རྐང་མཐིལ་རྡུལ་གྱི་འདམ་ལྟར་ཡལ་བོར་ནས། །
རྣམ་གཡེང་རྩེད་འཇོར་རོལ་བའི་སློབ་མ་ཚོར། །
གུས་རྟག་བརྩོན་པའི་གྲུ་གཟིངས་སྟེན་ཅེས་སྨོས། །
ངུར་སྨྲིག་གུར་ཁྱིམ་ཟླུམ་པོའི་ནང་རོལ་ཏུ། ། ་
རྩུབ་སྦྱོར་མཚོན་རྩེ་རྣོ་བའི་ཆོ་ག་ཡིས། །
གཞུང་བཟང་སྙིང་ཁམས་སྔོག་པའི་དགེ་སྦྱོང་ཚོར། །
ཆོས་འདུལ་གསེར་གྱི་སྒྲོག་ཐག་སྟེན་ཅེས་སྨོས། །
ཁྱི་སྤྱང་བཞིན་དུ་གངས་རིའི་སུལ་མྱུལ་ཏེ། །
བས་མཐའི་གཉེན་གྱི་ཟུངས་ཁྲག་གཞིབ་པའི་ཐབས། །
མཆོག་ཏུ་བྱང་བ་གྲོང་ཆོག་མཁན་པོ་ཚོར། །
ཁྲེལ་ཡོད་ནོར་གྱི་དྭངས་མ་སྟེན་ཅེས་སྨོས། །
61



ལང་ཚོའི་ཞབས་རྗེས།
དྲིན་ཆེན་ཕ་མའི་ཕྱོགས་ལ་འདྲེ་ཡི་གདོང་། ། །
སྙིང་སྡུག་དགའ་མར་འཁོར་ན་ལྷ་ཡི་བཞིན། །
ཆང་ལན་ཆུ་ཡིས་འཇལ་བའི་གཅེས་ཕྲུག་ཚོར། །
ཡ་རབས་དམ་པའི་རྣམ་ཐར་སྐྱོངས་ཞེས་སྨོས། །
འབྱོར་ལྡན་ཕྱུག་པོའི་ནོར་ལ་རྔམས་པའི་ཁ། །
ཆེས་ཆེར་གདངས་ནས་རིགས་ཀྱི་མྱུ་གུ་མོ། །
རྒྱུས་མེད་གནས་ལ་སྟེར་བའི་རྒན་རྒོན་ཚོར། །
ལས་ངན་བུ་མོའི་བདེ་སྡུག་སོམས་ཞེས་སྨོས། །
རང་བྱུང་རྩྭ་ཆུ་རྩོད་པའི་གླེན་རྟགས་ལ། །
རང་རྩལ་ཡོད་རྒུ་སྤྲུགས་པའི་གཡུལ་བཤམས་ཏེ། །
རང་མི་རང་གིས་བརླགས་པའི་དམེ་བོ་ཚོར། །
རང་རིགས་རྒུད་པའི་སྔོན་འགྲོ་དོར་ཅེས་སྨོས། །
1
ཁ་ནས་མི་རིགས་ལ་རྒྱ་ཆེར་སྒྲོག་ཀྱང༌། །
ངེས་དོན་ཕན་བདེའི་ལས་ལ་མི་བརྩོན་པར། །
སྒྱིད་ལུག་ཏིང་འཛིན་སྒོམ་པའི་གཞོན་ནུ་ཚོར། །
ལག་ལེན་གསེར་གྱི་ཐིགས་པ་སྟེན་ཅེས་སྨོས། །



ཆུ་འཛིན་ལ་བསྐུར་པའི་འཕྲིན་པ།
མདོར་ན་སྙིང་གཏམ་ཚིག་གི་མེ་ཏོག་ཕྲེང་། །
མཐའ་དག་བཅོལ་ན་སྤྲིན་གྱི་ཕོ་ཉ་མོ། །
ཁྱོད་ལ་དུས་ཀྱི་ཁོམ་ལོང་མི་འདུག་པས། །
གནད་བསྡུས་འདི་ཙམ་ལེགས་པའི་སྐྱེས་སུ་ཁྱེར། །
གོ་ལྔ་ལོའི《སྦྲང་ཆར》དེབ་བཞི་པའི་སྟེང་བཀོད། །
63



ལང་ཚོའི་ཞབས་རྗེས།
སྐར་མདའ།
ཐུན་མཚམས་ཀྱི་འཛུམ་བག་ཟབ་མོས།
ཁྱོད་རང་མཐིང་མདོག་གི་འཇིག་རྟེན་དེར་བསུས་པ་ནས།
ཕུགས་བསམ་གྱི་ལང་ཚོ་འོད་དུ་སྦར་བཞིན། །
མཐོ་སྒང་གི་ལས་དབང་ལ་རྒྱང་ལྟ་བྱས།
དུས་ཀྱི་བརྡབ་གསིག་ཅིག་གི་དམར་དྲི་ཡིས།
ཟླ་བ་ལྷ་མོ་རྒྱང་རིང་དུ་བསྐྲད་པའི་མཚན་མོ་དེར།
ཁྱོད་ཀྱིས་གངས་རིའི་དབུ་རྩེ་ནས་བསམ་གཞིག་གི་མགོ་བོ་དུད་དེ།
སྨག་རུམ་དང་ཁེར་རྐྱང་གི་བྲོ་བ་ཡུན་རིང་མྱངས་མཐར།
དམིགས་འདུན་གྱི་དར་སྐུད་ཕྲ་མོ་འཚོལ་སྙེག་གི་གོང་བུར་བརྒྱུས་ནས།
དགུ་ཚིགས་ཀྱི་ཆུ་ཀླུང་རིང་མོ་ཚལ་བར་གཤགས་ཏེ།
ལྷོ་མཐའི་འཇའ་གུར་ཟླུམ་པོ་ཞིག་ལ་ཁ་གཏད་ནས། །
སྡུག་ཡུས་གང་མང་བཏེགས་པའི་ཁྲུང་དཀར་གྱི་གཤོག་རླབས་དང་ལྷན་དུ།
གཏམ་རྒྱུད་ཀྱི་འོད་ཐིག་ཅིག་འཐེན་ནས་ཤར་གྱིས་མཆོངས།
གོ་བརྒྱད་ལོའི《སྦྲང་ཆར》དེབ་དང་པོའི་སྟེང་བཀོད།
64



གངས་སེང་དཀར་མོ་ངེད་གཉིས་བློ་རྩེ་མཐུན་ན།
གངས་སེང་དཀར་མོ་ངེད་གཉིས་བློ་རྩེ་མཐུན་ན།
འདོད་ཡོན་མེ་ཏོག་སྣ་བརྒྱའི་འཇའ་ཚོན་བཀྲ་བའི། །
འདི་སྣང་སྒྱུ་མའི་སྤང་ལ་ཞེན་ཐག་བཅད་ནས། །
གཏན་འདུན་བསླུ་བ་མེད་པའི་རི་སུལ་འགྲིམ་རྒྱུ། །
ཞོལ་ཆེན་འབྲོང་མོ་ངེད་གཉིས་བློ་རྩེ་མཐུན་ན། །
སྲོལ་ངན་ཆུ་གཏེར་དགའ་མའི་འཁྲི་བ་བཅད་ཅིང་། །
རྣམ་གཡེང་དྲི་བཞོན་བུ་མོའི་རྩེ་དགའ་དོར་ནས། །
ཡོན་ཏན་ཉི་ཟླའི་དཀྱིལ་འཁོར་དབང་དུ་བསྒྱུར་རྒྱུ། །
མཁའ་གླང་དར་མ་ངེད་གཉིས་བློ་རྩེ་མཐུན་ན། །
སྣང་སྲིད་རྐང་འཐུང་འཁྲིགས་པའི་ནགས་ཀྱི་ཚལ་ནས། །
རྙེད་བཀུར་རི་སྐྱེས་བསྙེགས་པའི་ཟློས་གར་སྤངས་ཏེ། །
དོན་གཉིས་དཔག་བསམ་ལྗོན་པའི་རྩེ་མོར་མཆོང་རྒྱུ། ། །
དམར་ཡག་སྟག་མོ་ངེད་གཉིས་བློ་རྩེ་མཐུན་ན། །



ལང་ཚོའི་ཞབས་རྗེས།
ལྟར་སྣང་བདེ་བའི་ཚང་མལ་དགྲ་རུ་མཐོང་ནས། །
ཕུགས་བསམ་རླུང་གི་ཕོ་ཉར་མཛའ་གྲོགས་བསྡེབས་ཏེ། །
བདེན་དོན་ཀུན་གསལ་བུ་མོའི་དངོས་ཞལ་འཚོལ་རྒྱུ། །
བྱ་རྒྱལ་རྒོད་པོ་ངེད་གཉིས་བློ་རྩེ་མཐུན་ན། །
ཕུལ་བྱུང་ལྟ་བ་གསར་བའི་གཤོག་རླབས་བསྒྱུར་ཏེ། །
རྙིང་ཞེན་འཁྱགས་པའི་བཙན་རྫོང་འཕྲུལ་གྱིས་གཏོར་ནས། །
སྔོན་ཐོན་ཡིད་བཞིན་ནོར་བུའི་མཚོ་གླིང་བསྙེག་རྒྱུ། །
གསེར་མིག་ཉ་མོ་ངེད་གཉིས་བློ་རྩེ་མཐུན་ན། །
ཐབས་ཤེས་འཕུར་ལྡིང་གཡོ་བའི་རོལ་གར་བསྟེན་ནས། །
ཚན་རྩལ་པད་དཀར་གཞིབས་པའི་ཉིང་བཅུད་མངར་མོ། །
སྐྱེ་རྒུའི་གདུང་བ་སེལ་བའི་དཔྱིད་དུ་འདྲེན་རྒྱུ། །
རྐང་དྲུག་གཞོན་ནུ་ངེད་གཉིས་བློ་རྩེ་མཐུན་ན། །
འཕྲལ་རྐྱེན་དགུན་གསུམ་ལྷགས་པའི་མཚོན་གྱིས་གཙེས་ཀྱང་། །
ཆོལ་གསུམ་འཛིན་མའི་མཐོངས་ཡངས་ཞབས་ཀྱིས་བཅགས་ནས། །
དཔྱིད་ཀྱི་བདག་མོ་བསུ་བའི་སྙན་བརྡ་སྒྲོག་རྒྱུ། །



གངས་སེང་དཀར་མོ་ངེད་གཉིས་བློ་རྩེ་མཐུན་ན།
གཞན་གསོས་བུ་མོ་ངེད་གཉིས་བློ་རྩེ་མཐུན་ན། །
རྟོགས་སད་སྙན་སྐུལ་མགྲིན་པའི་རྫ་རྔ་རྡུང་བཞིན། །
ཕས་རྒོལ་བྲག་དམར་གདེངས་ཀ་ཐལ་བར་རློག་རྒྱུ། །
གཡུ་འབྲུག་བུ་མོ་ངེད་གཉིས་བློ་རྩེ་མཐུན་ན། །
དཔལ་ཡོན་ཟུང་གི་སྡེར་སེན་མཁའ་རུ་བསྒྲེངས་ནས། །
འགྱུར་བ་རྣམ་བཞིའི་གད་རྒྱངས་ཕྱོགས་སུ་སྒྲོག་བཞིན། །
ཁ་བའི་མུ་ཁྱུད་འཛུམ་པའི་ཞིང་ཁམས་སྐྱོང་རྒྱུ། །
གངས་སེང་དཀར་མོ་ངེད་གཉིས་བློ་རྩེ་མཐུན་ན། །
1995. 3. 1 རོང་བོ་ནས་བྲིས།
གོ་ལྔ་ལོའི《སྦྲང་ཆར》དེབ་བཞི་པའི་སྟེང་བཀོད།



ལང་ཚོའི་ཞབས་རྗེས་
མེ་ཏོག་མ་དང་སྙན་ངག་གི་མཆོད་ཡོན།
ལོ་ཟླའི་ཁུག་རྟ་དམར་པོ།
ཉི་ཟེར་དང་སྐོམ་གདུང་གིས་འཕུར་བའི་ཀློང་ན། །
སུ་ཞིག་གིས་ཁྱོད་ལ། ནམ་མཁའ་ལྟ་བུའི་ལག་ཟུང་བརྐྱངས་ཡོད།
མེ་ཏོག་མ། གོ་སྐབས་ཀྱི་འཇའ་ཚོན་ངོགས་སུ། །
ངས་ཁྱོད་རང་གཞུང་དྲང་གིས་འཕུར་བའི་མཛེས་སྡུག་བསམས། །
སྨིན་མའི་དགུ་ཚིགས་ཀྱིས་སྐྱོར་བའི། སྐར་ཆེན་ཟུང༌། །
ཅི་ཞིག་གི་གསང་བ་འཕྱོ་བའི་སྒེའུ་ཁུང་ཡིན། མེ་ཏོག་མ། །
བསླུ་བྲིད་དཀར་པོ་མནབས་པའི་ཕྱེ་མ་ལེབ། ཁྱོད་རང་།
དུས་ཚོད་ལྟར་འཕུར་བའི་ལམ་མདོ་དེ། །
ངའི་སྐྱེད་ཚལ་ལ་འཁྱིལ་བའི་སེམས་གསོ་ཡིན།
མེ་ཏོག་མ། ཉི་འོད་འདྲ་བའི་སྐད་ཆ་དེས།
ངའི་རྨི་ལམ་གྱི་མཁའ་དབྱིངས་ལན་མང་སྒུལ།
དབྱར་ལྗོངས་ཤིག་གི་བཀྲག་མདངས་ངོགས་ནས།
ང་ཁྱོད་ཀྱི་མཆུ་སྒྲོས་ལས་དམར་བའི་སེམས་པའི་རྒྱབ་རོལ་ལ་སྐུང་འདོད།
སྐྲ་ལོ་ལས་ལྡང་བའི་ལྷན་སྐྱེས་ཀྱི་བསུང་ཞིམ་དེ།
སུ་ཞིག་གི་སྐྱོ་ངལ་ཟ་བའི་དབུགས་དབྱུང་ཡིན། མེ་ཏོག་མ།
68



མེ་ཏོག་མ་དང་སྙན་ངག་གི་མཆོད་ཡོན།
ཁྱོད་ཀྱི་དུང་ཟླའི་རྣ་ལུང་བར་ན།
མཚམས་སྤྲིན་གྱི་སྙན་ངག མེ་དཔུང་ལྟར་འབར་བཞིན་ཡོད།
བགྲོད་ལམ་གྱི་ཕར་སྣེ་ནས། སྐྱོད་སྟངས་དེའི། །
གཡེར་བག་དང་མིག་འཛུམ་ཁོ་ནས། །
ངའི་མདུན་ཕྱོགས་ཀྱི་སྐྱ་ཐིག་ཡོད་ཚད་བསུབས།
མེ་ཏོག་མ། ན་སོའི་གང་བུ་བཞིན་སྨིན་པའི་ནུ་བུམ་ཟུང་།
ཁེར་རྐྱང་བའི་སེམས་མཚོ་སྒུལ་བའི་ངང་མོ་ཨེ་ཡིན།
དྭངས་གཙང་གི་ལང་ཚོ་འཛུམ་དཀར་གྱིས་བཏེགས་ཤིང་།
མུ་ཏིག་གི་མགུལ་རྒྱན་འོག་ན།
འཇོ་སྒེག་གི་བྱིན་པ་ལྡེམ་ལྡེམ་ངང་། གང་ལ་ཕེབས། །
མེ་ཏོག་མ། སུ་ལའང་མཆིལ་མ་སློང་བའི་རི་སིལ་སྐྱུར་མོ།
ལྕགས་རིའི་ཕྱི་རོལ་ནས། ཁྱོད་རང་མཐོང་བས། །
ངས་ལས་འབྲས་ཀྱི་རྣམ་བཞག་རྨོང་ནས་བརྗེད་ཅིང༌། །
བརྩེ་དུང་གི“ཐར་བ”དེའི་ཆེད་དུ། །
རང་ཉིད་ཚེར་ཤིང་གི་རྩེ་མོར་བསྐྱོན་ནས།
འདི་ལྟར། ཟུངས་ཁྲག་དང་ང་རྒྱལ་གྱིས་མཆོད་པ་བཤམས།
གོ་བརྒྱད་ལོའི《གངས་རྒྱན་མེ་ཏོག》དེབ་གསུམ་པའི་སྟེང་བཀོད།
69



ལང་ཚོའི་ཞབས་རྗེས
ནུབ་ཁའི་གྲོང་རྡལ།
ནུབ་རིའི་ཕག་ནས་ཉི་མས་ཕྱི་མིག་ལྟ། །
གྲིབ་སོའི་ཡོལ་བས་འཛིན་མ་རིམ་གྱིས་བཀླུབས། །
འདབ་ཆགས་གཤོག་སྣེ་བརྐྱངས་ཏེ་ཚང་མལ་སྙེག།
མཚམས་སྤྲིན་གཙང་པོར་འཕྲོས་པའི་རང་མདངས་དམར། །
བརྩེགས་མར་བརྡལ་བའི་ཁང་ཁྱིམ་སོ་སོ་ལས། །
གཡོས་སྦྱོར་དུ་ཞགས་སྔོན་མོ་མཁའ་ལ་འཐེན། །
ཤེལ་གྱི་དྲ་གླེགས་ཕྱེས་པའི་བར་དག་ནས། ། །
ཞིམ་མངར་ཟས་ཀྱི་དྲི་མ་རླུང་གིས་འཁྱེར། །
མཁའ་ལ་བརྒྱུངས་པའི་ལྕགས་ཀྱི་གདང་བུའི་སྟེང༌། །
སྣ་ཚོགས་གྱོན་གོས་བསྐམས་ནས་ལྷབ་ལྷུབ་གཡོ། །
བདག་པོའི་ལྕགས་རྟའི་སིལ་སྒྲ་ཐོས་པ་དང་། །
ཆུང་མ་སྒོ་ཁར་འགྲེང་སྟེ་འཛུམ་གྱིས་བསུ། །
ཡངས་པའི་ར་ནང་བྱིས་པའི་འདུ་འཛིས་ཁེངས། །
70



ནུབ་ཁའི་གྲོང་རྡལ།
ཕ་མས་སྒེའུ་ཁུང་ངོགས་ནས་ལྟ་བཞིན་དགོད། །
ལོ་ལོན་ཕྱག་ལ་སྦ་སྨྱུག་ཐོགས་པའི་མུར། །ས་
གསོས་པའི་ཁྱིམ་བྱ་སྡོད་གནས་ཕྱོགས་སུ་འདེད། །
སྲང་ལམ་ངོགས་སུ་བཟའ་མི་འཁོར་དང་བཅས། །
ཉིན་མོའི་ངལ་དུབ་སེལ་ཕྱིར་བག་ཕེབས་རྒྱུ། །
ནེ་ཙོའི་གཟེབ་དྲ་བསྣམས་པའི་རྒན་པོ་ཡང་། ། ་་་་
བཟང་བཏུང་ངོམས་ནས་ཕྱི་རོལ་ལྟད་མོར་གཡེང་། །
མཛའ་གཅུགས་དུངས་ཤ་སྦྲེལ་བའི་ཕོ་མོའི་ཚོགས། ། ་
ཆ་རུ་བསྡེབས་ནས་ཞབས་བྲོ་ཁང་ལ་རྒྱུ། ། །
དེ་དེའི་སྐྱེས་སྟོབས་འབར་བའི་ལང་ཚོ་བཞིན། །
ཨེ་མ་ནུབ་ཁའི་གྲོང་རྡལ་གསོན་ཉམས་ལྡན། །
གོ་བརྒྱད་ལོའི《གངས་རྒྱན་མེ་ཏོག》དེབ་བཞི་པའི་སྟེང་བཀོད།
་
་
་་



ལང་ཚོའི་ཞབས་རྗེས།
ངས་ཁྱོད་ཚོར་བཀའ་དྲིན་ཞུ་འོས།
ངས་ཁྱོད་ཚོར་བཀའ་དྲིན་ཞུ་འོས། དམ་ཚིག་དང་རྨི་ལམ།
རབ་རིབ་ཀྱི་ལོ་ཟླ། ངས་ཁྱོད་ཚོར་བཀའ་དྲིན་ཞུ་འོས།
སྐྱོ་གདུང་དང་སྙན་ངག ཁེར་རྐྱང་གི་མཚན་མོ།
ཁྱོད་ཚོའི་བྱིན་རླབས་ཀྱི་འཇའ་གུར་འཁྱིལ་བའི་ཟམ་སྟེགས་ལས།
ང་ལ་ཆུ་སྲིན་དང་རླབས་གཉེར་གྱི་འཇིགས་པ་མེད་པར།
གཙང་བོའི་ཕ་རོལ་གྱི། ཁོ་མོའི་འཇིག་རྟེན་ལ།
དུངས་སེམས་ངང་སློང་མོར་ཕྱིན་ཆོག
ས་པདྨ་འདབ་བརྒྱད་ཀྱི་སྟེང་འདིར།
ང་ཁོ་མོར་དགའ་བ་ངོ་མ་ཡིན། སུས་བཤད་ཀྱང་།
ངའི་མགྲིན་པ་ལོངས་སྤྱོད་འཁོར་ལོ་ན་བཞུར་གྱིན་པ།
ཁོ་མོ་དྲན་པའི་མིག་ཆུའམ་སེམས་པ་ཡིན།
དེའི་རྐྱེན་པས། རོ་དྲུག་གི་མཚོ་ངོགས་ནས།
མཛེས་སྡུག་དང་བཟོད་བསྲན་གྱོན་པའི་རུས་སྦལ་གྱི་ཚོགས།
ངའི་གཉའ་ཤིང་གི་བུ་གར་ངང་གིས་ཚུད།
དོན་ངོ་མར། སུ་ལའང་སེམས་གཏིང་གི་ཁོ་མོ་རེ་ཡོད་ངེས།
མིན་ན། ཚངས་དབྱངས་རྒྱ་མཚོའི་སྙན་ངག་གི་མིག་ཆུ་དྲོན་མོ།
དཀར་ལ་དམར་བའི་མེ་ཏོག་གི་འཛུམ་ཀོང་དུ་ཅི་ལ་ཐིམ།
ཁོ་མོ། ངའི་ཚེ་སྲོག་གི་ལྗོན་པ་གསོ་བའི་ཤིང་རྟ་མོ།
རང་ཉིད་ཀྱི་ལྷ་རྗེ་རང་ཉིད་ཡིན་པའི་གཏན་ཚིགས་ཀྱི་རི་ངོགས་ནས། །
72



ངས་ཁྱོད་ཚོར་བཀའ་དྲིན་ཞུ་འོས།
ངས། སྐྱོ་གདུང་ཡོད་ཚད་ལྔ་ལམ་དུ་བཏང་རྗེས།
མཚམས་སྤྲིན་གྱི་མཁའ་དབྱིངས་ལ་རྒྱང་གླུ་ལེན་བཞིན།
ཁོ་མོའི་འཇོ་སྒེག་གི་སྐྲ་གསེབ་ལ།
ལྷད་མེད་པའི་མེ་ཏོག་རྐང་གཅིག་གི་སེམས་རྟེན་འབུལ་འདོད།
ལྷིང་འཇགས་ཀྱི་མཚན་མོ་རེ་རེར། །
ངས་ཉམ་ཆུང་གི་སོར་རྩེ་བཀོལ་ཏེ། ཐེ་ཚོམ་མེར།
ཁོ་མོའི་འཇིག་རྟེན་གྱི་སྒོ་གླེགས་ཡང་ཡང་རྡུང་། །
འཛུམ་དམུལ་དང་བཅས་པའི་དྲི་བསུང་དེ།
ཟླ་འོད་ལྟར། ངང་ཆུང་གིས་བཞུར་འོང་བར་སྒུག
སྒེའུ་ཁུང་གི་ནང་རོལ་ནས་འོད་ཟེར་ཞིག་མཆེད་པས་ཆོག
ཁོར་ཡུག་ན། སྒོ་ཁྱིའི་སྡང་སྡིགས་རླུང་དམར་ལྟར་འཕྱོ་ཡང་།
སྐར་ཆེན་གྱི་མིག་ཆུ་འདག་རག་བར། ངས་ནམ་ཡང་།
རྒྱུས་ཡོད་ཀྱི་གོམ་སྒྲ་ཡང་མོར་ཉན་ཞིང་རེ།
ཨ། ཡང་ན། ཁོ་མོ་གཉིད་ཟིན། །
སྡུར་དབྱངས་ཀྱི་ཕ་རོལ་ན། སུ་ཞིག་གི་འཛུམ་དཀར་ཡོད? ་
རྨི་ལམ་ནས་འཁྱིལ་བའི་མིག་ཀོང་གི་མཆི་མ་དེའང་། ་
བདག་གི་ཆེད་དུ་ཡིན་པར་སྨོན། །
གོ་བརྒྱད་ལོའི《གངས་རྒྱན་མེ་ཏོག》དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
ཡར་ཀླུང་གཙང་པོའི་རླབས་ཕྲེང་།
སྲིད་ཞིའི་དགེ་ལེགས་གཟུགས་སུ་སྨིན་པ་ཟླ་ཤེལ་ཕྱེ་མ་སྤུངས་པའི་འཛུམ། །
འཇི གས་མེད་སྟོབས་ཀྱི་སྲོག་རྩ་དར་བ་ཁམས་འདིའི་མཐའ་ལ་ཉེར་འཁྲིལ་
བས། །
འགྲོ་འདིའི་སྙིང་བརྩེ་ཐིག་ལེར་ཆགས་པ་འདབ་སྟོང་གྲིབ་བསིལ་འཛིན་པའི་
བདེ་སྟོང་འབྱམས་སུ་ཀླས་པའི་ཏིང་འཛིན་དམིགས་མེད་ཞི་བའི་དབྱིངས་སུ་
བསྒྱུར། །
དེ་ཡི་བྱིན་རླབས་སྙིང་ལ་དར་བ་གདོང་དམར་རྒྱུད་ལས་མཆེད་པའི་བུས། །
རྨུགས་འཛིན་གྲོང་ལ་འཕྱ་བའི་འཛིན་མ་དཔུང་བ་གཏུམ་པོས་ཉེར་བསུས་
ཏེ། །
ཟླ་ཤེལ་ལང་ཚོ་རྫོགས་པའི་སྙེམས་ལྡན་བརྩེ་ལྡན་འགྲོ་བའི་མགོན་པོ་གང་། །
མི་རྗེ་ལྷ་ཡི་དོ་ཤལ་གཡོ་བ་བསོད་ནམས་གསེར་གྱི་སྐུད་པས་དྲངས། །
སྲིད་གསུམ་ས་ལ་སྤྱོད་པའི་བུ་ཡི་ནོར་བུའི་རྒྱན་གྱིས་མངོན་སྒེག་པའི། །
གཙུག་ཕུད་མེ་ཏོག་གཅལ་དུ་བཀྲམ་པར་ཞབས་སྐྱེས་བུང་བ་རྒོད་པ་ཅན། །
སྟོབས་ལྡན་གནམ་གྱི་དཔུང་བས་དྲངས་པ་བརྩེ་ལྡན་ཐུགས་ལས་སྐྱེས་པའི་
74



ཡར་ཀླུང་གཙང་པོའི་རླབས་ཕྲེང་།
སྲས། །
གཙུ ག་ན་ ལྷ་ཡི་ཅོད་པན་འཛིན་པའི་དཔལ་ལྡན་འཛིན་མ་འཛིན་དེ་་་་་་་
བསྔགས། ། ་
གང་གི་ཐུགས་བསྐྱེད་དྲོད་དུ་བབས་པ་མུན་སྟུག་བཅིལ་བའི་རྟ་ལྗང་ཅན། ། །
ལྷོ་ཕྱོགས་རིག་པའི་འདབ་སྟོང་ཚལ་ལ་མཁྱེན་བཟང་གོམ་པས་ཉུལ་བ་ལས། །
ཤེས་བྱའི་ཟེའུ་འབྲུ་བཅུད་དུ་ཆགས་པ་ཁམ་དུ་ཟོས་པའི་མཚོན་རྟགས་སུ། །
བརྡ་སྤྲོད་བསུང་ཞིམ་མཐའ་ལ་འཕྲོ་བ་སྒྲེགས་པའི་དབུགས་དང་ ལྷན་ ཅིག་
རྩེན། ། །
དེ་ཡི་རོ་ལ་གསོས་སུ་བསྟེན་པ་སྐལ་བཟང་སྦྲང་མའི་རྩེ་དགའ་ཡིས། །
སྲིད་པའི་རྨོངས་པ་ཕུང་པོར་ཆགས་པ་དུམ་བུར་བཀྲལ་བའི་སུག་རྗེས་སུ། །
ཚན་རྩལ་འཕྲུལ་གྱི་ཀློང་ལས་བསུས་པའི་ངོ་མཚར་ལྷ་ཡི་ལྗོན་པའི་ཤིང་། །
ཟླ་བ་ནོར་བུའི་སྟོད་གཡོགས་དགེ་བའི་གཞི་དེར་མིག་གི་ཆོམ་པོ་ཉིད། །
དབང་ཕྱོགས་ས་སྲུང་ཁྲོས་པའི་བཀའ་ལུང་མཁའ་ལ་འདེགས་པའི་རྟོག་པ་
ཅན། །
བྱེ་མའི་མཆིང་བུར་སྲོག་རྩ་གླན་པ་གཞན་སྡེ་རུ་བའི་ཁ་ལོ་པས། །
དྲག་པོར་གཡོ་བའི་རླུང་དང་འཐབ་པའི་གཤོག་ཟུང་བསྒྱུར་བ་འདབ་ལྡན་
བཞིན། །
སོག་མའི་རུ་མཚོན་མཁའ་ལ་གསིག་པ་བདེ་ལྡན་སྲོག་གི་ཐིག་ལེར་གཏོད། །



ལང་ཚོའི་ཞབས་རྗེས།
དེའི་ཚེ་སྟོང་སྡེའི་ས་ལ་སྤྱོད་པའི་རལ་གྲིའི་རྒྱུད་འཛིན་བཀའ་དབང་བས། །
ཞུམ་མེད་སྤོབས་པ་སྙིང་ལ་དར་བའི་ཡན་ལག་བཞི་བོའི་ཁ་ལོ་བཅས། །
འཚུབ་མའི་འཚོ་བ་འཁྲིགས་པའི་ས་གཞིར་གནམ་ས་གླལ་བའི་ང་རོ་བཅས། །
མཚོན་གྱིས་དཀྲུགས་པའི་ཁྲག་གི་མེ་ཏོག་མཛའ་བྲལ་བུ་ཡི་སྙིང་ལ་བྱིན། །
འཇིགས་མེད་རང་སྟོབས་སྟོང་གིས་རྩེན་པ་རྒྱུད་ལས་འཕོས་པའི་འདབ་ལྡན་
མཚོན། །
ནག་པའི་འཐབ་རྩལ་ཡོན་པོར་སྒྲེངས་པ་གཞན་སྡེའི་སྙིང་ཁམས་ལ་ཟ་བས། །
སྲིད་ལས་བརྒལ་བའི་དར་གྱི་རི་མོ་སྟོན་མཚན་མཐོངས་ལ་རྒྱུ་སྐར་བཞིན། །
སྙན་པའི་སྤྲིངས་ཡིག་མཐའ་ལ་གྲགས་པ་སྤྱད་མིའི་ རྒྱུད་ཀྱིས་འཛིན་མ་་་་་
བཟུང་། །
ལྷ་རྩེན་ཆོ་ག་ས་ལ་ཟགས་པ་མངོན་དགའི་ལང་ཚོ་དར་བའི་གཞིར། །
དགུ་ཚིགས་ཁུགས་པ་མཁའ་ལས་ལྷུང་བ་ཡོན་པོར་རྒྱུ་བའི་འབབ་ལྡན་མ། །
ཤར་ཕྱོགས་སྔོ་ལྡན་ཕང་བར་བསྐྱོད་པའི་སྟངས་སྟབས་མཛེས་མའི་ཟུར་གཅིག་
གིས། །
རྣམ་བཞིའི་དག་བྱེད་གར་ལ་འགྱུ་བ་སྦས་པའི་བརྟུལ་ཞུགས་ཅི་ཡང་ཐོབ། །
གང་གིས་བྲིས་པ་ཡན་ལག་བཞི་ཟུང་དག་བྱེད་རི་མོའི་རྩེ་དགའ་ཡིས། །
རེག་པས་མྱོས་པ་རི་སྐྱེས་ཕོན་པོའི་ལྡེམ་པོར་གཡོ་བའི་མགོ་ལྕོག་ལ། །
མཛའ་བར་འཐམས་པའི་གེ་སར་འཛིན་པའི་སིར་སིར་རི་གླུ་སྙན་མོ་ཡིས། །
དྲུག་འགྱུར་གླུ་ཡི་རྫོགས་ལྡན་གསལ་བ་དྲི་ཟའི་དགའ་ཚལ་ཡང་དག་དྲན། །
76



ཡར་ཀླུང་གཙང་པོའི་རླབས་ཕྲེང་།
རེས་འགར་ལྷ་ཤིང་གཞོང་བའི་སྣོད་དུ་ན་ཆུང་མཉེན་ལྕུག་སོར་མོ་ཡིས། །
ཡིད་འཕྲོག་མགྲིན་པའི་གླུ་དང་བསྡོངས་ནས་ཤུགས་ཀྱིས་གཅུན་པའི་ལན་བུའི་
སྒྱུར། །
དབའ་ཀློང་འཁྲུག་པོར་ཁ་ལོ་བསྒྱུར་བ་རྐྱལ་རྩལ་རྫོགས་པའི་ གསེར་མིག་་་་
ཁྱུས། ། །
གོ་བགོས་ཕུང་པོ་མཁའ་རུ་ཡེངས་ཤིང་མི་གཡེང་སྙན་ལམ་དར་གཅིག་་་་་་
གསན། ། །
གནམ་འདེགས་ལྷུན་པོའི་གུར་དུ་ཕེབས་པའི་མཁའ་ཡི་རྒྱལ་མཚན་ཞལ་ཡངས་
མས། །
ལྔ་ཚོན་ལྗགས་རྩེ་འཇིངས་སུ་ཟུག་ཅིང་ཉར་མ་གཡོ་བ་ཧུབ་ཀྱིས་འདྲེན། །
རྡོ་རྗེ་སྒྲ་བརྒྱ་འཁྲོལ་བའི་ཟིལ་དང་བསྡོངས་པའི་སྦྲང་ཆར་ཕོན་པོའི་རྒྱུན། ། །
ན་བུན་སྟུག་པོས་བསྒྲིབས་པའི་ཀློང་ནས་དབྱིག་ལྡན་གསོ་བའི་བཅུད་དུ་་་
འཇོ། །
མུ་ཏིག་སྐུད་པ་རིས་སུ་འཁྱུད་ལྟའི་དྭངས་བསིལ་ཆུ་ཀླུང་དགའ་མའི་རྒྱུན། །
འབྲུ་སའི་ཕང་བར་འཁྲིལ་བའི་རྣང་མས་ཁྱོགས་ཀྱི་ཁུར་དུ་འཁྱེར་བ་ལས། །
སྣ་ལྔའི་འབྲས་ཁུར་གཡུར་དུ་སྨིན་པ་སྔོ་ལྡན་མུ་ཚིགས་ཅན་གྱི་དཔལ། །
མཐོང་བས་རྐང་བྲོ་ས་ལ་རྒོལ་བ་སོ་ནམ་པ་ཡི་རྫོགས་ལྡན་དར། །
དག་བྱེད་ལག་པ་གཡས་སུ་བསྐྱིལ་བའི་རི་དང་ལྷུན་པོའི་འགྲམ་པ་ན། ། །
77



ལང་ཚོའི་ཞབས་རྗེས། །
སྔོ་བསངས་བསྐལ་པ་ས་ལ་ཆགས་པ་འཕྲུལ་གྱི་ཆུ་མཛོད་བྱེ་བ་བརྒྱས། །
འགྱུར་བཞི་དབྱར་གྱི་དུས་སྟོན་གསར་བ་མགྲོན་དུ་འབོད་པའི་ཕོ་ཉ་པར། །
ངོ་མཚར་མིག་གི་དཔྱིད་དུ་འཇོ་བ་གློག་གི་སྒྲོན་མེ་ཁྲག་ཁྲིག་སྦར། །།
གངས་དཀར་རྒྱུད་ལས་འཕོས་པའི་ཀླུང་ཆེན་མཐའ་ལ་རྒྱུགས་པའི་ཁུགས་པ་
ན། ། །
དབང་གཞུའི་གུར་གྱི་བཀོད་པ་རྫོགས་པའི་ཟབ་ཡངས་ཐར་ལམ་གྲངས་མང་
པོས། །
མཐའ་དབུས་མཐུན་སྒྲིལ་གཅིག་ཏུ་མཚོན་པའི་འཕྲུལ་གྱི་གླང་བོ་ངར་མ་་་་་
འབུམ། །
གནམ་ས་རལ་བའི་འུར་སྒྲ་དང་བཅས་རྒྱལ་ཁའི་དར་ཆའི་ཕྱོགས་སུ་འདྲེན། །
གློག་གིས་དྲངས་པ་ཆུ་ཡི་ཤིང་རྟ་འབུམ་ཕྲག་མཉམ་པའི་གོམ་འགྲོས་ཀྱིས། །
ལྷུན་པོའི་གཏོས་དང་རྩེ་མོ་རིང་བའི་སྣ་མང་ཚོང་ཟོང་སྙེ་མའི་ཁུར། །
ཅན་བཞིར་ལེགས་སྐྱེས་དང་པོ་མཆོད་ཕྱིར་ཉིན་མཚན་གྲངས་ཀྱིས་བགྲོད་པ་
ཡིས། ། །
གཤོག་ཟུང་འདབ་མ་ལྡེམ་པོར་བསྒྱུར་བ་ཁྱུང་ཆེན་རྩལ་ལ་སྐྱེངས་པ་བྱིན། །
གང་གི་ཕྱག་ཟུང་དྲོད་ཀྱིས་བསྐྱངས་པ་སྐལ་བཟང་ངང་དཀར་བྱེ་བའི་ཁྱུས། །
རིག་པའི་གསང་ཚིག་གླུ་རུ་ལེན་བཞིན་རྣམ་དཔྱོད་གཤོག་རླབས་མཁར་་་་་
བསྐྱངས་ཏེ། །
རྫོགས་ལྡན་ལོངས་སྤྱོད་གསར་བའི་སྦྲང་ཆར་གངས་རི་ར་བའི་ཁོར་ཡུག་ཏུ། །



ཡར་ཀླུང་གཙང་པོའི་རླབས་ཕྲེང་།
ལེགས་པར་བསུ་ཕྱིར་ཉིན་མཚན་ཁོར་མོར་བརྩོན་པའི་གོམ་ཁ་ལྷོད་མ་གྱུར། །
ཡར་ཀླུང་གཙང་པོའི་རླབས་ཀྱི་ཕྲེང་བ་མཁའ་ལ་འགྱུ་བའི་རོལ་གར་ལས། །
ལེགས་པར་འཁྲུངས་པའི་ཤིས་བརྗོད་དབྱངས་སྙན་འགྱུར་ཁུགས་སྟོང་གིས་
མཛེས་པ་ཅན། །
དྲི་མེད་ལྷ་དར་ལག་ཟུང་སྙིམ་པས་སྤྱི་བོར་འདེགས་པའི་རྣམ་འགྱུར་བཅས། །
སེམས་ཀྱི་གཞི་ལས་སྐྱེས་པའི་དུངས་པ་གསལ་བོར་མཚོན་ཕྱིར་གླུ་རུ་བླངས། །།
1995. 11.7 རོང་བོ་ནས་བྲིས།
གོ་དྲུག་ལོའི《གངས་རྒྱན་མེ་ཏོག»དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
ཨ་ཅེ་ལགས།
ཕ་ཁྱིམ་དུ་ལོག་ཤོག
་
༡
མེ་ཏོག་གི་རྣམ་ཤེས་འཐོར་དུས།
གཙང་ཆབ་ཀྱི་འགྱུར་ཁུགས་ཀྱང་སྨྲེ་ངག་ཡིན།
དུས་འགྱུར་གྱི་ལྷགས་པ་འབྲི་མོའི་སྤུ་རྩེ་རུ་འཕྱོ་དུས།
གྱེས་གདུང་གི་བར་སྣང་ནས། ཁ་བ།
འདར་ལྷབ་ལྷབ་ཀྱི་ལུག་ཁྱུ་བཞིན།
འུ་གཉིས་ཀྱིས་བསླེས་པའི་ས་འདམ་གྱི་རྩེ་རར།
ངང་གིས་འཁོར། །
ཨ་ཅེ་ལགས། ཅིའི་ཕྱིར། ། དུས་ཚོད་ཀྱི་དཀྱོག་མཚམས་ནས།
ཁྱོད་རང་འདི་ལྟར། རླུང་རྒྱུན་ཞིག་གི་ཚུལ་གྱིས། །
སྦྲ་ཁྱིམ་དང་ནོར་ནག་མེད་པའི་རི་ཚོགས་ཀྱི་ཕ་རོལ་ལ་ལྡང་།
དོ་ནུབ། ཁྲུང་ཁྲུང་གི་གཤོག་རླབས་བར་ནས།
ངས་ཁྱོད་ཀྱི་བདེན་ལུགས་དང་མཆི་མ་རེག་བྱུང་།
ཁུ་བྱུག་གི་སྐྱོ་དབྱངས་ངོགས་སུ། །
ངས་ཁྱོད་ཀྱི་གཞན་དབང་གི་ངོ་གདོང་མཐོང་སོང་།
ཨ་ཅེ་ལགས། ཉི་འོད་དང་དགོད་སྒྲ་འདི་ལྟར་ཡལ་ཤུལ་ན།
80



ཨ་ཅེ་ལགས། ཕ་ཁྱིམ་དུ་ལོག་ཤོག
ངའི་མུན་ནག་གི་ཁང་ཆུང་སྟོང་ལྷང་ངེར། །
༢
མཚན་མོ་འདི་དག་གི་ནང་དུ།
འཕག་འཚག་ཡོད་ཚད་ལ་འབྲས་བུ་མེད་པ་བདེན་ནམ།
ཟླ་འོད་ཀྱི་རི་རྩེ་ནས།
ངས་ཁྱོད་ལ་དྲན་གདུང་གི་ལག་ཟུང་ཡང་ཡང་གཡུག
རྒྱང་འབོད་ཀྱི་ཨག་སྐད་སྙི་མོ་རྨི་ལམ་གྱི་བྲག་ཅར་འཁྱིལ། །
ཨ་ཅེ་ལགས། སྐབས་འདིར་ངའི་ཁོར་ཡུག་ན།།
ཧབ་ཆ་རྒྱག་པའི་སྡིག་འདྲེ་གང་མང་ཡོད། །
ཁྲག་དམར་བཞིན་འཁྱིལ་བའི་མཆེ་སྡེར་གྱི་འོག་རོལ་ནས།
གསེར་མདོག་གི་ཡུ་མོ་དུམ་བུར་གསིལ་ངེས་ཤིང་།
ནུ་བོ་ང་། གཙང་འགྲམ་གང་རུང་ན་ལུས་པའི། །
ངང་མོ་ཁེར་འགྲོའམ། ལང་ཚོ་མའི་སོར་གདུབ་ཇི་བཞིན།
རང་དབང་གི་མཛུབ་མོ་བསྡམས་པའི་ན་ཟུག་ཡིན་ནམ།
ཨ་ཅེ་ལགས། ཁྱོད་ལ་འཁྲེང་བའི་ཕྱི་མིག་ཡིན?
དུང་དཀར་ཆ་འབུད་ཀྱི་དབྱངས་རྟ་རིང་མོས།
ངའི་ཐོ་རེངས་ཀྱི་དྲན་པ་རྒྱང་ལ་ཁྱེར–
རྟ་རྒོད་ཀྱི་རྔོག་མའི་ཚལ་ནས། ང་ཚོས།
81



ལང་ཚོའི་ཞབས་རྗེས།
ཚེ་སྲོག་ལ་ཀུ་རེ་ཐེངས་གཅིག་རྩེ་བ། ད་དུང་དྲན་ནམ།
ཞིང་གྲོང་གི་ཚིགས་མལ་ན་ལོ་ལེགས་བཞིན་སྨིན་པའི། །
འདས་དོན་གྱི་སྤྲོ་སྣང་རེ་རེ། །
ཨ་ཅེ་ལགས། སུ་ཞིག་གི་ལྐོག་གཡོའམ་བཙན་ཤེད་ཀྱིས།
ཁྱོད་རང་ཕ་ཁྱིམ་དང་བྲལ་ཏེ་གཞན་ཡུལ་འགྲིམས་པ་ནས།
ངའི་འཇིག་རྟེན་ལ་ཆག་གྲུམ་གྱི་ས་འགུལ་གྲངས་མང་ཐེབས། །
ལོ་ཟླའི་བྱེ་ཐང་སྐྱ་མོར། ངས་མིག་ཆུའི་མཚོ་རྫིང་བསྐྱིལ་ཅིང་།
བྲག་རྡོའམ་ཁ་བའི་གདོང་ལ་ཁྱོད་ཀྱི་རུས་མིང་བརྐོས་ཚར།
ཨ་ཅེ་ལགས། ཁེར་རྐྱང་གི་གཏིང་མཐའ་ཞིག་ནས།
ངས་ཁྱོད་ཀྱི་དྲོད་ཁོལ་དེ་མི་ཡུལ་གྱི་དཔྱིད་དཔལ་ཡིན་པ་རྟོགས།
གལ་ཏེ་ཁྱོད་ལ་རང་དབང་ཡོད་ན། །
ཕྱིར་ཕ་ཁྱིམ་དུ་ལོག་ཤོག ཨ་ཅེ་ལགས།
ངས་ཁྱོད་ལ་མེ་ཏོག་གི་མགུལ་རྒྱན་བསླེས་ནས་སྒུག་ཡོད།
ད་དུང་། འུ་གཉིས་ལ་འཇོ་སྒེག་གི་ཕྱེ་ལེབ་ཆ་རེ་བཟུང་ཡོད།
1998. 3. 8 ཧང་ཀྲིག་ནས་བྲིས།
གོ་བརྒྱད་ལོའི《མང་ཚོགས་སྒྱུ་རྩལ》སྟེང་བཀོད།
82



དྲང་སྲོང་ཁྲོས་པའི་སྒྲ་དབྱངས།
དྲང་སྲོང་ཁྲོས་པའི་སྒྲ་དབྱངས།
(སྟོད་ཆ)
ཀ་ཁའི་མགོ་རྔ་ཤེས་ཙམ་ནས་ཆ་ལུགས་འཇིགས་པའི་རྣམ་འགྱུར་སྟོན། །
ཁ་ལ་དུ་ཆང་རེག་ཙམ་ནས་གེ་སེར་ལྟ་བུའི་དཔའ་ཉམས་ལྡན། ། །
ག་སར་མཛེས་མ་མཐོང་ཙམ་ནས་སྨྱོན་པའི་བརྟུལ་ཞུགས་ཆེས་གསལ་བའི། །
ང་སྙམ་དེང་གི་གཞོན་ནུ་འགའ་མི་ཡི་བུ་མིན་དུད་འགྲོའི་རྒྱུད། །
ཅ་ཅོ་འདུ་འཛིའི་གྲོང་ཁྱེར་ལ་ལྟད་མོར་ཆས་པའི་ཐོག་མ་ནས། །
ཆ་ལུགས་སྐད་རིགས་སྣ་ཚོགས་ཤིག་མི་ཤེས་བཞིན་དུ་ནན་གྱིས་སྤྱོད། །
ཇ་ཆང་འདོད་ཡོན་མཐོང་བའི་ཚེ་ཕ་མའི་དབུ་ཡང་འཚོང་བྱེད་པའི། །
ཉ་མིད་སྤྱོད་ལ་གནས་པ་དག་གངས་རིའི་སེང་ཕྲུག་ཡིན་ནམ་ཅི། །
ཏ་ཐཱ་ག་ཏའི་བསྟན་པ་འདི་ཕ་རོལ་བསླུ་བའི་རྨོངས་དད་ཅེས། །
ཐ་ཆད་ངན་ཚིག་སྨྲ་བ་རྣམས་མཁས་པའི་ཡང་རྩེར་བདེན་ངེས་ན། ། །
83



ལང་ཚོའི་ཞབས་རྗེས།
ད་ལྟའི་སྔོན་གྱི་པཎྜི་ཏ་རིམ་པར་བྱོན་པའི་སྐྱེས་ཆེན་ཚོར། །
ན་གཞོན་ཁྱོད་ཚོའི་ཤེས་ཡོན་གྱི་གོ་རྟོགས་ཙམ་ཡང་མེད་དམ་ཅི། །
པ་ཊུ་མཁས་པའི་གཞུང་ལུགས་ལ་ཚིག་རིས་ཙམ་ཡང་མ་སྦྱངས་པར། །
ཕ་ལམ་ལྟ་བུའི་ཞིང་ཁམས་འདི་ང་ཚོར་དབང་བ་ཁོ་ན་ཞེས། །
བ་དན་བཞིན་དུ་རང་མིང་ཙམ་གཞན་ལ་འུད་ཀྱིས་སྒྲོག་པ་དག།
མ་རབས་སྤྱོད་པའི་གླེན་རྟགས་ལ་དེང་ནས་ཕྱི་ཕྱག་ཕུལ་ན་ལེགས། །
ཙ་རིར་གནས་སྐོར་བྱེད་པའི་མིར་བྱོལ་སོང་བཞིན་དུ་བརྙས་བཅོས་ནས། །
ཚ་གྲང་སྡུག་ལ་གཡོལ་བ་དག་མིག་གི་འབྲས་བུ་བཞིན་དུ་སེམས། །
ཛ་ཡའི་བསྟན་ལ་ཞུགས་པ་རྣམས་བདུད་ཀྱི་འཕྲུལ་ཞེས་དམོད་མཁན་དག།
ཝ་མོའི་གཡོ་ལ་འཕྱ་བ་ཡི་ལྟ་ངན་མུན་པའི་ལོངས་ལ་སྤྱོད། །
ཞུ་གོས་བཟང་པོའི་འཚོ་ཆས་ལ་འདོད་པས་ཚིམ་པ་ཅང་མེད་པར། །
ཟ་ཟི་སྤྱོད་པས་ཉིན་མཚན་ཀུན་དོན་མེད་ལས་བྱ་གཉེར་བ་དག། །
འ་ཅག་གངས་རིའི་སེང་ཕྲུག་ཚོས་ཕ་ཡུལ་འཛུགས་སྐྲུན་བྱེད་དོ་ཞེས། །
ཡ་མེད་དམ་བཅའ་གསུངས་པ་དེ་མོ་གཤམ་བུ་ཡིས་བསླུས་སམ་ཅི། །
ར་བ་གངས་རིས་བསྐོར་པ་ཡི་རྒྱལ་བསྟན་དར་བའི་ཞིང་ཁམས་འདིར། །



དྲང་སྲོང་ཁྲོས་པའི་སྒྲ་དབྱངས།
ལ་ལུང་ཡུལ་ནས་འཕྱན་པ་ཡི་ན་ཚོད་གཞོན་པ་མང་མཆིས་མོད། །
ཤ་ཁྲག་འབྲེལ་བའི་བརྩེ་སེམས་ཀྱིས་མི་རིགས་ལ་རྒྱ་བསམས་བདེན་ན། །
ས་བརྟོལ་ལྗོན་འདྲའི་ཡབ་མེས་ལ་མི་འདོད་ཟུར་མིག་ལྟ་དོན་ཅི། །
ཧ་ལམ་གནད་དུ་འཁེལ་བ་ཡི་བདེན་གཏམ་ཀཱ་ལིའི་མེ་ཏོག་འདི། །
ཧ་རིའི་ངར་ལྡན་གངས་ཕྲུག་ཚོའི་མགྲིན་པའི་རྒྱན་དུ་འདེགས་པའི་ཕྱིར། །
ཨ་མྲའི་རོ་འདྲའི་དམ་ཆོས་ལ་ཡུད་ཀྱིས་སྤྱོད་པའི་ཆོས་གྲྭ་ནས། །
ཨ་ཏི་ཤ་ཡི་ལུགས་བཟང་ལ་མོས་པའི་བློ་ཅན་གང་དེས་སྦྱར། །
(སྨད་ཆ)
ཀ་སོགས་གསལ་བྱེད་མི་ཤེས་སྐྱེས་བུ་དེ་རྐང་གཉིས་ཅན་གྱི་བ་གླང་ཡིན། །
ཁ་ཡིས་ལེགས་བཤད་མི་བརྗོད་སྐྱེས་བུ་དེ་སྨྲ་ཤེས་ལྐུགས་པའི་ཞལ་སྐྱིན་ཡིན། །
ག་ལེར་ལས་ལ་མི་བརྩོན་སྐྱེས་བུ་དེ་ཚོར་ལྡན་བེམ་པོའི་གཟུགས་བརྙན་ཡིན། །
ང་རྒྱལ་རང་སྣང་མཐོ་བའི་སྐྱེས་བུ་དེ་རང་མགོ་རྡུང་བའི་སྨྱོན་པ་ཡིན། །
ཅ་ལག་རྒྱུ་ལ་སྲེད་པའི་ཧེབ་རྒན་དག་མགོ་ནག་མི་ཡི་སྤྱང་ཀི་འདྲ། །
ཆ་རྫོགས་བཞིན་ལ་ཆགས་པའི་འདོད་ལྡན་དག་འདབ་ལྡན་སྦྲང་མ་མེ་ལྕེབས་
འདྲ། །
ཇ་ཆང་དུག་གིས་གཟིར་བའི་མགོ་འཁོར་དག་མི་གཙང་ཟ་བའི་ཕག་པ་འདྲ། །
85



ལང་ཚོའི་ཞབས་རྗེས།
ཉ་རྒྱུས་ལང་ཚོ་སྟོར་བའི་འཕྱོན་མ་དག་ཚོང་འདུས་འོ་མ་བསླད་མ་འདྲ། །
ཏ་ཐཱ་ག་ཏར་སྨོད་པའི་གཞོན་ནུ་དག་དོན་སྙིང་རུལ་བའི་ཁོག་སྟོང་ཡིན། །
ཐ་དད་ཆོས་ལ་རྒོལ་བའི་རྒན་པོ་དེ་སྔ་ནས་འདས་པའི་གཤིན་པོ་ཡིན། །
ད་ལྟའི་དུས་དང་མི་བསྟུན་ཁ་ཕོ་དེ་འདྲེ་ཡིས་བཟུང་བའི་འཁྲུལ་གཏམ་ཡིན། །
ན་ཚོད་རྒན་གཞོན་མེད་པའི་གུས་ཞབས་དེ་སྙིགས་མ་བདོ་བའི་རང་རྟགས་
ཡིན། །
པ་ཊུའི་ལེགས་བཤད་མི་དགོས་རྩོམ་ཡིག་དེ་ཤེས་རིག་ཉམས་པའི་སྔ་རྟགས་
ཡིན། །
ཕ་མེས་སྲོལ་དང་མི་བསྟུན་ལག་ལེན་དེ་ཆག་སྒོ་འབྱུང་བའི་གཞི་མ་ཡིན། །
བ་གླང་རྫི་བོར་ཆགས་པའི་རྨོངས་སེམས་དེ་ཡར་རྒྱས་མེད་པའི་མཚན་མ་་་་
ཡིན། ། ས་
མ་ལུས་རྒྱུ་ལ་སྲེད་པའི་འདོད་རྔམ་དེ་མདུན་ལམ་སྟོར་བའི་ཐོ་བ་ཡིན། །
ཙ་རིའི་གནས་ཆེན་ཉུལ་བའི་ལག་རྗེས་སུ་ཐུན་མིན་ལོ་རྒྱུས་གླེང་ན་ལེགས། །
ཚ་གྲང་སྡུག་ཐབས་བསྲན་པའི་ཐ་མ་ལ་སྣ་དགུའི་གྲུབ་རྟགས་བསྟན་ན་་་་་
མཛེས། །
ཛ་ཡའི་གསུང་རབ་བཀླགས་པའི་ཆེ་རྟགས་སུ་ཡ་མེད་མཛད་འཕྲིན་བསྐྱངས་ན་
86



དྲང་སྲོང་ཁྲོས་པའི་སྒྲ་དབྱངས།
འོས། །
ཝ་མོའི་གཡོ་སྒྱུ་དོར་བའི་མངོན་རྟགས་སུ་ཐམས་ཅད་སྤུན་དུ་བཟུང་ན་འགྲིག།
ཞ་ལུ་ལྗང་པ་ལྟ་བུའི་གཞོན་སྐྱེས་དག་ཁ་ནས་ཁ་ཕོ་གཅིག་པུས་དྲེགས། །
ཟ་ཡིག་ཐོད་ལ་བཀྲ་བའི་རྒས་འཁོགས་དག་ཁོག་ནས་སྒོར་མོ་གཅིག་པུས་་་་
རྒྱུགས། །
འ་འུ ར་འདུ་འཛིས་འཚོ་བའི་ན་ཆུང་ཡང་ལག་གཉིས་ཁྲམ་ལས་གཅིག་པུས་
བྲེལ། ། །
ཡ་མེད་མཁས་པར་རློམ་པའི་སྙེམས་པ་ ཅན་མི་ཚེའི་གྲགས་འདོད་ངང་་་
ཟད། ། །
ར་བ་གངས་རིའི་ལྗོངས་ཀྱི་ལ་རྒྱུ་དེ་མིང་བྱང་སྐམ་པོའི་གཞོན་ནུས་བཟུང༌། །
ལ་ལུང་ཐང་ སྟོང་མྱུལ་བའི་བྱིས་པ་རྣམས་ལང་ཚོ་དུད་འགྲོའི་རྗེས་ལ་་་་་་་
བསྟིམས། །
ཤ་རུས་གདུང་རྒྱུད་གཅིག་པའི་སྤུན་མཆེད་དག་ནང་དམེ་གཅིག་པུས་རང་མགོ་
འཁོར། །
ས་ཆེན་ཁྱོན་ལ་འགེངས་པའི་ལོ་རྒྱུས་ཀྱང་རྡུལ་ གྱིས་གོས་པའི་མལ་ཁྲིར་་་་་
གཟིམས། །
87



ལང་ཚོའི་ཞབས་རྗེས།
ཧ་ཧའི་རྩེད་ར་འགྲིམ་པའི་སློབ་མ་ཡང་སྟོན་མཚན་རྒྱུ་སྐར་ལས་ཀྱང་མང༌། །
ཧ་ལམ་མིང་དོན་མཚུངས་པའི་བློ་ལྡན་ཞིག་ཉིན་མོའི་སྐར་མ་ལས་ཀྱང་ཉུང་། །
ཨ་མའི་བུ་སྐྱེས་རློམ་པའི་མཁས་པ་ཡང་ཉིན་རེ་བཞིན་དུ་འབྱུང་བཞིན་མོད། །
ཨ་དོན་སྐྱེ་མེད་རྟོགས་པའི་མཁས་མཆོག་དག་ཉིན་རེ་བཞིན་དུ་རིམ་གྱིས་་་
ཟད། ། །
1997. 9. 13 རི་བོ་རྩེ་ལྔ་ནས་བྲིས།
གོ་བརྒྱུད་ལོའི《བདག་པོ》སྟེང་བཀོད།
88



མི་ལ་རས་པ།
མི་ལ་རས་པ།
ཐོས་པ་དགའ། འཇིག་རྟེན་གྱི་ཁུར་བོ་ལྗིད་དྲགས་པས།
ཆགས་སྡང་དམར་ནག་ཅིག་གི་མཇུག་ཐོགས་སུ། །
ཁྱོད་ཀྱིས་རང་ཉིད་གཞན་ཞིག་འཚོལ་འགོ་བརྩམས།
མི་ལ་རས་པ།
འཁོར་འདས་ཀྱི་ཚོང་རྡལ་མྱུལ་བའི་ལྟད་མོ་བ།
དད་བརྩོན་གྱི་བླ་མཁར་ཡང་ཡང་བརྩིགས་ཏེ།
མཐར་ཐུག་གི་ཉི་མ་སོར་རྩེར་ལེན་དུས།
གཟི་མདངས་ཀྱི་རུས་ཀོག་གསེབ་ནས།
སྟོང་ཉིད་ཀྱི་གསང་བ་རྗེན་པར་མཐོང་།
མི་ལ་རས་པ།
ཕྱག་ཆེན་གྱི་བདུད་རྩི་བརྙེས་པའི་རྣལ་འབྱོར་པ།
ཁ་བ་ལེབ་མོ་བྱ་རྒོད་ཀྱི་ཁྱུ་ཚོགས་བཞིན།
གཅེར་རྗེན་གྱི་སྐུ་ལུས་ལ་འབབ་དུས།
ཁྱོད་ཀྱི་སྒོམ་ཐག་དམར་པོ་ལྷོད་མྱོང་ངམ།



ལང་ཚོའི་ཞབས་རྗེས།
མི་ལ་རས་པ།
བདེ་སྟོང་གི་མངའ་ཐང་སྲུང་བའི་སློང་མོ་པ།
ཉོན་མོངས་ཀྱི་ཚེར་ལྕམ་ཟས་སུ་ཟ་བཞིན།
རས་རྐྱང་དང་གཏུམ་མོ་གོས་སུ་གྱོན་ཏེ།
གངས་ཀློང་ནས་རྒྱང་གླུ་གྱེར་དུས།
སུ་ཞིག་གི། གདུག་རྩུབ་ཀྱི་མདའ་གཞུ་ས་ལ་ལྷུང་།
མི་ལ་རས་པ།
གསང་སྔགས་ཀྱི་རྐང་མགྱོགས་གྲུབ་པའི་ཐོད་བརྒལ་པ།
ཞབས་མཐིལ་གྱི་རྩེ་དགས་རེག་མྱོང་བའི་ཡུལ་གྲུ་འདིར།
གངས་ཏེ་སེ་གཡོ་བ་མེད་པས།
ཁྱོད་ཀྱི་ཏིང་འཛིན་ལ་དཔང་པོ་མཛད་ཅིང་།
ཆབ་ཆུ་བོ་བཞུར་རྒྱུན་རིང་བས། །
ཁྱོད་ཀྱི་རྣལ་འབྱོར་ལ་མཚུངས་དཔེ་འདྲེན་པ་ལགས།
ད་དུང༌། ཤིང་ལྗོན་པས་མགོ་ལྕོག་ལྡེམ་པ་ཡང་། །
ཁྱོད་ཀྱི་ཐུགས་སྟོབས་ལ་གུས་འདུད་ཞུ་བ་ཅིས་མ་ཡིན།
རྟོག་གེ་པའི་དུག་ཆང་མངོན་སུམ་དུ་བཞེས་ཀྱང་།
སྙིང་རྗེའི་སྐུ་ལུས་ལ་སྔར་ལས་ལྷག་པའི་བཀྲག་མདངས་འཚེར།
_90_



མི་ལ་རས་པ།
ཆེ་བ་དེའི་དབང་གིས། རིམ་པ་བཅུ་གཉིས་ཀྱི་བཙན་རྫོང་དང༌། །
སུམ་སྒྲོག་སྲ་མོས། ཅིས་ཀྱང་ཁྱོད་རང་མ་ཁོགས་པར། །
འཇའ་ལུས་ཀྱི་ཐེམ་སྐས་ལས།
མཁའ་སྤྱོད་མའི་ཚལ་ལ་ཤོར།
མི་ལ་རས་པ།
དགྲ་གཉེན་གྱི་ངོ་རིས་བོར་བའི་མེལ་ཚེ་པ།
སུ་ཞིག་གིས། བདེན་ལུགས་ཀྱི་ཚོགས་ཐོག་ནས།
ཁྱོད་ཀྱི་སྙིང་སྟོབས་དེ་ཁ་བའི་རུས་པ་ཁོ་ནར་གླེང་།
མི་ལ་རས་པ།
གངས་རིའི་ཕྲག་སྟེང་ནས་འཕགས་ཏེ།
འཛམ་གླིང་གི་ཡང་རྩེར་འགྱིངས་པའི་མཆོད་རྟེན་དཀར་པོ།
དུས་རབས་ཀྱི་མཁའ་དབྱིངས་ན། །
ཁྱོད་ཀྱི་བང་རིམ་སྔར་ལས་མཐོ།
1996. 3. 9 རོང་བོ་ནས་བྲིས།
གོ་བརྒྱད་ལོའི《མཚོ་སྔོན་མང་ཚོགས་སྒྱུ་རྩལ》སྟེང་བཀོད།



ལང་ཚོའི་ཞབས་རྗེས།
དག་པས་
་་་་་་་
མམ
་
་་་་་་་་་་་་་་་་་་་
རྨོ་མོ་དྲན་པའི་ཀ་རྩོམ།
ཨ་ཡེ་རྨོ་མོ་ཐག་རིང་ཡུལ་དུ་གནས། །
ཧ་ལམ་ལོ་ངོ་གསུམ་ཙམ་ངོ་མ་ཐུག།
ཨ་མ་ནང་བཞིན་ད་རག་བར་དུ་བསྐྱངས། །
ཧ་ཅང་རྩུབ་མོའི་ཚིག་ལན་བསློགས་པས་འགྱོད། །
ས་མཐའི་རྨི་ལམ་ནང་དུ་ཡང་ཡང་འཁོར། །
ཤ་ཚའི་སྐུ་དྲིན་དྲན་ནས་མིག་ཆུ་ཤོར། ། །
ལ་ལུང་རི་ཆུ་འབུམ་གྱིས་བར་ཐག་ཆོད། །
ར་སྐོར་ཁྱིམ་གཞི་གཅིག་ཏུ་ནམ་ཞིག་འཛོམ། །
ཡ་ཡོ་མེད་པར་བློ་སྣ་ཆོས་ལ་གཏོད། །
འ་འུར་ངང་ལ་མ་ཎི་ཡིག་དྲུག་འདྲེན།
ཟ་མ་གང་མངར་ཟོས་ཀྱང་ཞིམ་མི་ཚོར། །
ཞྭ་མོ་མནབས་པའི་ཨ་ཡེ་སྙིང་རེ་རྗེ། །
ཝ་མ་ཁྲོ་ལ་གཉིད་འགུགས་གནའ་གཏམ་འཆད། །
ཛ་ལང་སྤྱོད་པ་བསྒྱུར་དགོས་སློབ་གསོ་གཏོང་། །
ཚ་གྲང་བཀྲེས་སྐོམ་སེལ་བ་ཐེངས་གཅིག་མིན། །
ཙ་ན་ཡིན་ཡང་གཅེས་པའི་རྨོ་མོ་དྲན། །
92



རྨོ་མོ་དྲན་པའི་ཀ་རྩོམ།
མ་མ་སེམས་ཅན་ཟེར་ནས་ཐལ་མོ་སྦྱོར། །
བ་སྤུ་ལང་ལོང་གཡོ་བཞིན་གསོལ་བ་འདེབས། །
ཕ་མ་རིགས་དྲུག་བསམས་ནས་བྱམས་པ་བསྒོམས། །
པ་སངས་ལྟ་བུའི་དད་པ་འགྱུར་བ་མེད། །
ན་ཆུང་དུས་ནས་བརྩེ་བའི་འཛུམ་གྱིས་བསྐྱངས། །
ད་དུང་ང་ཡི་ཕྱོགས་ལ་སེམས་པ་ཐོགས། །
ཐ་ན་ཉི་མ་རེར་ཡང་བརྒྱ་སྟོང་དྲན། །
ཏཱ་རེའི་སྒྲོལ་མ་ཟེར་ནས་སྐྱབས་འཇུག་ཞུ། །
ཞྭ་སུག་འདར་བཞིན་ཕྱག་བསྐོར་སྨྱུང་གནས་སྲུང་། །
ཇ་ཁ་འཐུང་ཁ་བར་ནས་ང་རང་གླེང༌། །
ཆ་མེད་ཀུན་ལ་ཐུག་ན་གནས་ཚུལ་འདྲི། །
ཅ་ཅོའི་ངག་འཕྲིན་འབྱོར་དུས་མཆི་མ་ལྷུང་། །
ང་ནི་ནུས་མེད་བཙུན་གཟུགས་ཙམ་ལགས་ན། །
ག་བུར་མགོ་སྐྱེས་སེམས་པ་ལྟར་དཀར་ཞིང་། །
ཁ་ཡི་སོ་ལྷུང་ཨ་ཡེ་རྨོ་མོ་གང༌། །
ཀ་ཡེ་བླ་མ་སྤྱན་རས་གཟིགས་ཀྱིས་མཁྱེན། །
1997. 3. 17 རི་བོ་རྩེ་ལྔ་ནས་བྲིས།
གོ་བདུན་ལོའི《གངས་རྒྱན་མེ་ཏོག»དེབ་གསུམ་པའི་སྟེང་བཀོད།



ལང་ཚོའི་ཞབས་རྗེས།
ཙོང་ཁ་པ།
ཙོང་ཁ་པ། མཚམས་སྤྲིན་གྱི་ཀློང་ལ་འཛུལ་དུས།
མེ་ཏོག་གི་མཆི་མས་འདོད་བློ་བརླན་མ་མྱོང་ལ།
ཙོང་ཁ་པ། རི་ཁྲོད་ཀྱི་པང་ལ་ལོག་དུས།
འཇིག་རྟེན་ལ་ཕྱི་མིག་ཀྱང་མ་བལྟས།
ཙོང་ཁ་པ། གནས་ལུགས་ཀྱི་དེད་དཔོན།
ངའི་སྐྱབས་གནས། རྟེན་འབྲེལ་གྱི་ལྡེ་མིག
ལྷག་བསམ་དང་བྱིན་རླབས་ཀྱི་བུམ་ཆུ་བསྣམས་པའི།
ངེས་དོན་གྱི་དྲང་སྲོང་། ་ཙོང་ཁ་པ། །
བསམ་བློ་དང་ཀུན་སྤྱོད་ཀྱི་མཐོ་སར་འགྲེངས་ཏེ།
སེམས་ཅན་ལ་བདེ་ལེགས་གྲངས་མེད་ཀྱི་འགྱུར་ཁུགས་བོས།
ཙོང་ཁ་པ། ཐར་པའི་རི་དྭགས་བརྔོན་པའི་ཤ་ཝ་རི།
ཕྱག་ཕྲེང་དང་ལྷུང་བཟེད་ལས་མེད་པའི་འབྱོར་ལྡན་པ།
ཞི་བའི་ཚོ་དཔོན། རྣམ་ཤེས་ཀྱི་ཁ་ལོ་པ།
94



་ཙོང་ཁ་པ།
འགྲོ་བའི་སྤྱི་གཙུག་ན་འཛུམ་པའི་ཉི་མ། ཙོང་ཁ་པ། །
ཙོང་ཁ་པས་རིགས་དྲུག་གི་མིག་ཆུ་བཞེས་རྗེས།
ཙོང་ཁ་པས་ལེགས་བཤད་ཀྱི་འོད་ཟེར་བསྐྱུགས།
ཙོང་ཁ་པ། སྙན་གྲགས་དང་འདོད་ཡོན་ལ་སྡང་བའི།
ཁེར་རྐྱང་གི་རྒྱལ་སྲས།
ཙོང་ཁ་པ། ངའི་མཆོད་སྟེགས་ན། །
ནམ་ཡང་འཛུམ་པའི། གསེར་མདོག་གི་མར་མེ།
1996. 10. 25 རོང་བོ་ནས་བྲིས།
གོ་བརྒྱད་ལོའི《སྦྲང་ཆར》དེབ་གསུམ་པའི་སྟེང་བཀོད། །
s



ལང་ཚོའི་ཞབས་རྗེས།
གསལ་འདེབས་ལྷ་ཡི་རོལ་མོ།
ཀ་ནས་རྣམ་དག་སྤྱན་རས་གཟིགས་མི་ཡི་གར་དུ་ཟློས་པའི་ཞིང་། །
ཁ་བ་ཅན་གྱི་ཡུལ་གྲུ་འདིར་ལུགས་གཉིས་རྣམ་གཞག་ཆེས་གསལ་ཡང་། །
ག་ས་གང་དུ་རྒྱུ་ནོར་ལ་མགོ་བོ་འཁོར་བའི་ཀླད་མེད་འགས། །
ང་རོ་གསེང་མཐོར་སྒྲོགས་བཞིན་དུ་ནང་དམེ་བྱེད་འདིས་ཡིད་རབ་སྐྱོ། །
ཅ་ཅོ་བྱེད་པོའི་ཉིང་ཁུ་ཡིས་ཚོགས་དྲུག་ཤེས་པ་བསླད་མིན་ན། །
ཆ་ལུགས་གཅིག་པའི་རིགས་མཐུན་དག་དུད་འགྲོའི་ཁ་ཟས་ཙམ་གྱི་ཕྱིར། །
ཇ་ཡུན་ཙམ་གྱི་དུས་རིང་ལ་དམར་པོ་ཁྲག་ལ་སྐྱེ་བྱེད་པའི། །
ཉ་མིད་སྤྱོད་པའི་ཟློས་གར་འདི་རྩྭ་ཐང་སྟེང་ནས་ཅི་ལ་བསྒྱུར། །
ཏ་ཐཱ་ག་ཏའི་བསྟན་པ་ལ་དད་གསུམ་འཛུམ་པའི་མངོན་རྟགས་སུ། །
ཐ་དད་འགྲོ་བ་རིགས་དྲུག་དག་མ་རུ་སྒོམ་པ་བདེན་ངེས་ན། །



གསལ་འདེབས་ལྷ་ཡི་རོལ་མོ།
ད་ལྟ་ཤ་ཉེ་ཕུ་ནུའང་སྙིང་ནས་དགྲ་རུ་བཟུང་བྱས་ཏེ། །
ན་རག་དམྱལ་བའི་ཕོ་ཉ་བཞིན་སྲོག་འཕྲོག་ལས་ལ་རྔམ་འདི་ཅི། །
པ་སངས་སྐར་མའི་ཁང་བཟང་དུ་འཕྲུལ་གྱི་ཞབས་སེན་འགོད་མཁས་པའི། །
ཕ་རོལ་གཞན་གྱི་མི་རིགས་རྣམས་སྔོན་ཐོན་རི་རྩེར་འཛེགས་དང་ལྷན། །
བ་གླང་སྨྱོན་པའི་རྣམ་ཐར་ཞེས་སྨོད་པའི་མཆིལ་ཞགས་འཕེན་པ་འདི། །
མ་ཡི་བུ་རུ་རློམ་པ་དག་སེམས་ཀྱི་ཁོང་ནས་བཟོད་དམ་ཅི། །
ཙ་རི་ལ་སོགས་གནས་ཆེན་ལ་ལོ་ཟླ་ཞག་གིས་ཉུག་ནས་ནི། །
ཚ་གྲང་ངལ་བ་ཁྱད་བསད་དེ་ཁ་ཏོན་དགེ་སྦྱོར་བྱེད་པ་དང་། །
ཛ་ལང་བདུད་ཀྱི་བརླམས་པ་བཞིན་རང་མི་རང་གིས་རློག་པ་གཉིས། །
ཝ་ལེར་སྙིང་ནས་ལེགས་སོམས་དང་འགལ་བའི་ཕུང་པོར་གྲུབ་མིན་ནམ། །
ཞྭ་གོས་བཟང་བའི་ཕོ་གསར་གྱི་གཅེས་སྲོག་གཡུལ་ངོར་སྟོར་བའི་རྗེས། །
ཟ་འཐུང་སྦྱོར་བའི་བུད་མེད་རྣམས་ཡུགས་མོའི་སྲིད་ལ་དབང་བསྐུར་ཚེ། །
འ་ཅག་གངས་རིའི་སེང་ཕྲུག་ཚོའི་ལས་འགན་འགྲུབ་པ་ཡིན་ནམ་ཞེས། །
ཡ་མེད་དཔའ་བོར་རློམ་པ་དག་རང་གི་སེམས་ལ་ཐེངས་གཅིག་དྲིས། །
ར་བ་གངས་རིས་བསྐོར་བ་ཡི་ཆོས་སྲིད་དར་བའི་ཞིང་ཁམས་འདིའི། ། །
97



ལང་ཚོའི་ཞབས་རྗེས།
ལ་ལུང་ཡུལ་ན་འཚོ་བ་ཡི་གདུང་རྒྱུད་གཅིག་པའི་སྤུན་ཟླ་རྣམས། །
ཤ་ཁྲག་འབྲེལ་བའི་བརྩེ་སེམས་ཀྱིས་མི་རིགས་ལ་རྒྱ་བསམས་བདེན་ན། །
ས་ཆུའི་ནང་རྩོད་ཡལ་བོར་ནས་མཐུན་སྒྲིལ་རྡོག་རྩ་བརྟན་པར་མཛོད། །
ཧ་ལམ་གནད་དུ་ཁེལ་བ་ཡི་གསལ་འདེབས་ལྷ་ཡི་རོལ་མོ་འདི། །
ཧ་རིའི་ངར་ལྡན་གངས་ཕྲུག་ཚོའི་མཛའ་གཅུཊ་མདུད་བརྒྱ་དམ་པའི་ཕྱིར། །
ཨ་འབྱུང་ཡུལ་ནས་ལང་ཚོ་ཡི་མེ་ཏོག་གྲོལ་བའི་གཞོན་ནུ་དེས། །
ཨ་ཙི་ཟེར་བཞིན་བྲིས་པ་ཡང་དགེ་བའི་སྐུལ་མ་ཉིད་གྱུར་ཅིག།
1997. 2. 19 རོང་བོ་ནས་བྲིས།
གོ་བདུན་ལོའི《སྦྲང་ཆར》དེབ་དང་པོའི་སྟེང་བཀོད།



དེ་རིང་གི་གནམ་གཤིས་ཧ་ཅང་འཁྱུག
དེ་རིང་གི་གནམ་གཤིས་ཧ་ཅང་འཁྱག
སྐྱ་རེངས་ཀྱི་ཐུ་འོག་ནས། རྔམ་ཟིལ་གྱིས་ལྡང་བའི།
ལྷགས་རླུང་སྨྱོན་པས། རྨི་ལམ་དང་ཁ་བ་ཅི་དགར་སྐྱོམ།
ཞག་གཅིག་གི་དུངས་སེམས་སྦྲུམ་པའི་དབྱིག་འཛིན་མ།
ཕྱིང་དཀར་གྱི་ལྭ་བའི་རུམ་ན། ཁུ་སིམ་མེར།
ལྗང་མདོག་གིས་བཏང་བའི་སྡོང་སྐམ་ཚོགས།
ལམ་འགྲམ་ན་གཉིད་ལ་ཡུར།
ཟོ་སྟོང་འཁུར་བའི་གཞོན་ནུ་མས།
ལྗིད་ཏིག་ཏིག་གི་རྡོག་སྒྲས་གངས་ཐང་གི་ལྷིང་འཇགས་རྒུམ།
དྲོད་ཁོལ་དང་བྱེའུ་ཚོགས་མཉམ་དུ་འཕུར། །
འཁྱག་རོམ་གྱི་སྦུབས་སུ་རྒྱུ་བའི་གཙང་ཆབ་ཀྱི་དབྱངས་འགྲོས།
སུ་ཞིག་གིས། མག་མོག་གི་ཡུལ་ལྗོངས་ན་གྱེར་བའི་སྨྲེ་ངག་བཞིན།
དེ་རིང་གི་གནམ་གཤིས་ཧ་ཅང་འཁྱག



ལང་ཚོའི་ཞབས་རྗེས།
ས
ཉི་མ་དྲང་ཐད་ན་འཕྲོ་ཡང་། །
སྦྲ་ནག་གི་གོང་ཁ་རུ་ཟིལ་བའི་དོག་པ་འཛུམ།
ཁ་ཚུབ་ཀྱི་མཐོངས་ལམ་ནས།
ཨ་མཆོད་ཀྱི་སྨོན་ལམ་དང་ཤ་ཁུའི་དྲི་མ་འཕུར།
ཁྱིམ་བདག་མས་སྐྱབས་འགྲོ་དབྱངས་ལ་གྱེར་བཞིན།
ཨོང་བ་སྤར་མོ་གང་རེ་སུམ་ཐབ་ཏུ་ཡང་ཡང་བསྐྱོན་ཀྱང་།
དམར་ཐེར་རེར་གནས་པའི་གཅེས་ཕྲུག་ཚོ་གྲང་འདར་རྒྱག
སྟག་ཤ་ར། ལོ་ཟླས་གཡུགས་པའི་འུར་རྡོ་གོར་མོ།
གནག་ཕྱུགས་ཀྱི་རྗེས་ནས་རང་ཉིད་ལ་སེར་ཀ་གས།
ལུས་དྲོད་ཀྱི་བདེ་བ་སློག་ཧྲུལ་གྱི་ཕྱི་ལ་གཏན་ནས་བསྐྱལ་འདོད་མེད།
དེ་རིང་གི་གནམ་གཤིས་ཧ་ཅང་འཁྱག
དགུང་བསང་གི་དམར་དྲིའི་ཁྲོད།
རྩྭ་ཐང་གི་རྒྱལ་ཁ་དང་རློམ་སེམས་འབར་ཞིང་། །
ཟླ་ངོགས་ཀྱི་སྒེའུ་ཁུང་ན། འབྱོར་ཕྱུག་གི་རྟོགས་བརྗོད་དང༌།
གནས་འགྲོ་མའི་ངུ་ངག་གྲང་མོ། ལྡོག་འགྲོས་ཀྱིས་འཕྱོ།
ནར་མ་སོན་པའི་མིང་སྲིང་ཚོ།
སྡུར་སྒྲ་གཉོམ་པོ་ཞིག་གི་དབྱངས་རྟའི་ངོགས་སུ།
_100



དེ་རིང་གི་གནམ་གཤིས་ཧ་ཅང་འཁྱུག
བག་ཕེབས་ཀྱི་ངལ་གསོ་བགྱིད།
རྨི་ལམ་ནས། ཡིད་དུ་འོང་བའི་གོམ་པ་ཆུང་ཆུང་།
སློབ་གྲྭའི་སྒོ་ཐེམ་ལ་སྤོབས་པས་འཇོག
ཁ་བ། གྲང་ངར་གྱིས་ཞུ་མ་ཐུབ་པའི་སྐར་ཚོགས་ཀྱི་མིག་ཆུ།
ཅི་ཞིག་གིས་གྲུབ་པའི་འདྲི་རྟགས་སམ་རླུང་རྟ་བཞིན།
མཚན་མོའི་བསླུ་བྲིད་ཀྱི་གདོང་ལ་ངང་གིས་འབབ།
དེ་རིང་གི་གནམ་གཤིས་ཧ་ཅང་འཁྱག
1997. 1. 9 ཧང་ཀྲིག་ནས་བྲིས།
གོ་དགུ་ལོའི《སྦྲང་ཆར》དེབ་དང་པོའི་སྟེང་བཀོད།
101



ལང་ཚོའི་ཞབས་རྗེས།
རྨ་གཡང་ཕྱུག་མོའི་སྙིང་གཏམ།
གནམ་འདེགས་ལྷུན་པོའི་གཟུགས་སུ་སྙེམས་པའི་རྨ་ཆེན་གངས་ཀྱི་རྒྱལ་མོ་
ཡི། །
ཟླ་གཞོན་ཁུ་བས་ལན་བརྒྱར་བྱུགས་འདྲའི་ཤེལ་དཀར་གསར་བའི་ལང་ཚོ་
ལ། །།
རྟ་ལྗང་གཞོན་ནུའི་དྲོད་ཀྱི་མཆུ་སྒྲོས་ཡང་ཡང་སྦྱར་བའི་རྩེ་དགའ་ལས། །
ཁ་བའི་མེ་ཏོག་དུད་པའི་ཞིང་འདིར་རྒྱུ་བའི་སྐལ་བ་བདག་ལ་ཐོབ། །
དེའི་ཚེ་ས་ཆེན་དགའ་མའི་རྐེད་སྐབས་འཁྱུད་ལ་རིངས་པའི་རྣམ་འགྱུར་་་་
གྱིས། །
གཡུ་འབྲུག་སྔོན་མོ་ས་ལ་འཁྱུག་ལྟའི་འཇོ་སྒེག་ཉམས་ཀྱིས་བརྒྱུགས་པ་ན། །
གངྒཱ་བསིལ་བའི་ལྗོངས་ན་འབབ་ཅེས་ལྷ་རྣམས་གླེང་བརྗོད་འབྲུག་གི་སྒྲས། །
ཛ་ཧུ་ཏིང་འཛིན་གཉིད་ལས་བསླངས་གྱུར་སོམ་ཉིའི་སྤྱན་ཞགས་ཅི་ཡང་་་་
སྐྱོང་། །
1 02



རྨ་གཡང་ཕྱུག་མོའི་སྙིང་གཏམ།
འགྱུར་ཁུགས་རྫོགས་པའི་ཕུགས་བསམ་རྒྱུད་མངས་གླུ་རུ་ལེན་པའི་རམ་་་་་
འདེགས་བཅས། ། །
རྦ་རླབས་ལག་པའི་ཕྱག་རྒྱ་སྣོལ་བཞིན་གར་གྱི་སྟང་སྟབས་བསྒྱུར་པ་ན། །
གོར་མའི་མངལ་ལྡན་དཀན་གཟར་བུ་མོས་རྔམ་གཉེར་གདེངས་ཀས་གླགས་
འཚོལ་ཞིང་། །
དྲག་པོར་གཡོ་བའི་རླུང་གི་སྤུ་གྲིས་ལུས་དང་སྲོག་ལ་ལན་བརྒྱར་རྒོལ། །
གང་ཞིག་རིགས་ཀྱི་བདག་པོར་གྱུར་པའི་བརྩེ་ལྡན་མ་ཡུམ་ཆུ་གཏེར་ཆེར། །
འཕྲད་འདོད་དབང་གིས་མྱུར་བའི་སྟབས་ཀྱིས་དབང་པོའི་ཕྱོགས་སུ་གཞོལ་བ་
ན། །
ཕྲག་དོག་སྤྲིན་གྱི་ཁྲོ་གཉེར་གཡོ་བ་ལྷུན་བརྗིད་རི་བོའི་ཕྲེང་ཚོགས་ཀྱིས། །
རྡོ་རྗེའི་མཇིང་བ་བསྣོལ་བའི་ཉམས་ཀྱིས་མདུན་བསྐྱོད་བགྲོད་ལམ་ཡང་ཡང་
འགོག།
ཡིན་ཡང་བདག་ནི་ལྕགས་རིའི་མུ་ཁྱུད་ས་ལ་བྱིན་འདྲའི་ཀེ་ལ་ཤའི། །
རྨད་བྱུང་བྱིན་མཐུ་ཆབ་ཀྱི་རྒྱུན་བཟང་སྲོག་གི་གསང་བར་རྒྱས་ལགས་པས། །
སྣ་ཚོགས་རྒྱུ་དང་མི་རྒྱུའི་ཉེར་འཚེ་མི་འདོད་ཆར་ལྟར་བབས་གྱུར་ཀྱང་། །།
རླབས་ཀྱི་གོམ་སྟབས་ ཕྱོགས་ སུ་བསྒྱུར་ལ་སྤོབས་པའི་རང་སྟོབས་ཞུམ་མ་་་་
གྱུར། །
103



ལང་ཚོའི་ཞབས་རྗེས། །
མཚམས་རེར་སྨུག་སྤྲིན་ཐོད་དུ་དཀྲིས་པའི་རྫ་བྲག་ལག་གདང་སྦྲེལ་བ་ཡིས། །
རང་བྱུང་ཆུ་ལོན་འགྱིང་བའི་ཟོལ་གྱིས་མདུན་བསྐྱོད་གོམ་ཁ་བསྒྱུར་བྱེད་་་་
མོད། །
བདག་ཀྱང་ཕས་རྒོལ་ཕྱེ་མར་གློག་ལ་སྲེད་མེད་སྨྱོན་པའི་ཤུགས་གཅུན་ཏེ། ། །
ཐེར་ཟུག་རི་བོའི་འཇུག་ངོགས་ལ་ནི་རླབས་ཀྱི་འགྲམ་ལྕག་གཞུ་བཞིན་་་་་་
མཆོངས། །
སྐབས་ཤིག་དུས་ཀྱི་སྲིན་པོ་ཁྲོས་པའི་ཟ་བྱེད་གླལ་བའི་མེ་འོབས་ཀྱིས། །
གཙུག་ལག་འཁྲི་ཤིང་བསྲེགས་པའི་ཐལ་བ་རླུང་གི་ལྷ་ཡི་སྤར་མོ་ཡིས། །
བདག་གི་གདོང་ལ་འཛེམས་མེད་བཏབ་པས་མྱ་ངན་དབའ་རླབས་འཁྲུགས་
གྱུར་ཏེ། ། ་་་་་
སྐྱོ་བའི་མཆི་མ་སྦྲང་ཆར་ཟོལ་གྱིས་སྒྲ་ལྡན་བུ་མོའི་མངལ་ལས་ལྷུང་། །
འཕྲལ་རྐྱེན་དགུན་གསུམ་ལྷགས་པའི་མཚོན་གྱིས་དུམ་བུར་བྱས་པའི་བདེ་སྐྱིད་
ཚལ། །
གསོ་བྱེད་ཕུན་ཚོགས་དཔྱིད་ཀྱི་ལྷ་མོ་མར་གད་ལང་ཚོས་སྒེག་ལྡན་མ། ། ་
སྣོད་བཅུད་དགེ་བའི་མཛའ་མོར་བསུ་ཕྱིར་རྒྱུན་རིང་བརྩོན་པའི་གོ་བགོས་
ནས། །
104



རྨ་གཡང་ཕྱུག་མོའི་སྙིང་གཏམ།
ཕྱོགས་མེད་རྒྱལ་ཁམས་ཁྱོན་དུ་ཉུལ་ལས་བཏང་སྙོམས་སྡོད་མ་ཚུགས་མ་་་་
གྱུར། །
ནམ་ཞིག་དུ ཁའི་སྨག་རུམ་མཐར་བྱེད་ལུགས་བཟང་གསེར་གྱི་ཉིན་མོར་་་
བྱེད། ། །
ཚུལ་མིན་སྤྲིན་གྱི་སྒྲིབ་གཡོགས་ལས་གྲོལ་ཕན་དང་བདེ་བའི་མེ་ཏོག་གསར། །
སླར་ཡང་སྐྱོང་བའི་ཀུན་བཟང་སྤྱོད་ལ་མི་ཕྱེད་དད་པའི་རླབས་བརྡོལ་བས། །
བད ག་ཡིད་མྱོས་པའི་ཧ་ཧའི་གད་རྒྱངས་ཚངས་སྲས་དགྲ་རུ་ཡུན་རིང་་་་་་
བསྐུར། །།
མུན་པའི་ཡོལ་རས་ནག་པོའི་ཀློང་དུ་མདུན་སྐྱོད་ལམ་སྣ་མ་ཟིན་པར། །
མནོག་ཆུང་རྨོངས་གཉིད་སྟུག་པོར་ཡུར་ན་གནག་ གི་ སྤུན་དུ་གྱུར་མཐོང་་་་
ནས། ། ་
སྔོ་བསངས་བསྐལ་པ་ས་ལ་ཆགས་འདྲའི་འཕྲུལ་གྱི་ཆུ་མཛོད་འབུམ་ལྡེམ་་་་
པས། །
གང ས་རིའི་རྒྱལ་མཚན་གཡོ་བའི་ལྗོངས་འདིར་ལམ་སྟོན་སྒྲོན་མེ་ཁྲག་ཁྲིག་
སྦྱར། ། །
སྐབས་རེར་རབ་དཀར་མུ་ཏིག་སྐུད་པ་རིས་སུ་བྲེས་པའི་ཉམས་མཚར་གྱིས། །
105



ལང་ཚོའི་ཞབས་རྗེས།
མུ་འབྲེལ་རྣང་མའི་ཡུར་བ་རིམ་བརྒྱུད་འབྲུ་སའི་ཕང་བར་འཁྱུད་པ་ན། །
བྲལ་བའི་གདུང་བས་མཆོག་ཏུ་ཉེན་པའི་སྣ་ལྔའི་ལྗང་གཞོན་བུ་མོའི་ཚོགས། །
མགོ་ལྕོག་ས་ལ་དུད་པའི་ཉམས་ཀྱིས་བདག་ཉིད་བསུ་བའི་ཟློས་གར་རྩེན། །
མུན་པའི་ལག་སོར་འབྱུང་པོ་འཛིན་མའི་སྒེག་ལྡན་མགུལ་བར་འཁྱུད་པའི་
དུས། །
དཀར་མཛེས་ལང་ཚོ་རྗེན་པར་གསལ་བའི་ཟླ་ཤེལ་བུ་མོ་སྨིན་ལེགས་མ། །
རྒྱུ་སྐར་ཚོམ་བུའི་རྒྱན་དང་བཅས་ཏེ་བདག་ལུས་སྙིང་པོར་འཁྱུད་མཐོང་་་
ནས། །
སྔོ་བསངས་བུ་མོ་སྐྱེངས་པས་མ་བཟོད་སྤྲིན་དཀར་ཡོལ་བའི་ཕག་ན་འཆེལ། །
རང་སྟོབས་གནམ་གྱིས་ཤེད་མོང་སྟོང་གིས་སྣ་མང་ཚོང་ཟོང་སྙེ་མའི་འབྲུ། །
སྤོས་གླང་བྱེ་བའི་ཁུར་དུ་ལོངས་པ་དར་གཅིག་འདེགས་པའི་ཆོ་ག་མཁན། །
རྨད་བྱུང་ཆུ་ཡི་ཤིང་རྟ་འབུམ་གྱིས་བརྟན་ལྗིད་གོམ་པའི་རྡོག་རོལ་ཏུ། ། །
ལན་གཅིག་མིན་པར་ཡང་ཡང་བརྫིས་ཀྱང་ཞི་དུལ་བརྟུལ་ཞུགས་དང་་་་
བླངས། །
ཚན་རིག་རྟོག་དཔྱོད་མཁན་པོའི་བློ་གྲོས་ལྷ་ཡི་བཟོ་བོའི་ཕྱག་སོར་གྱིས། །
བད ག་གི་སྐེད་པར་གདོས་སུ་ ལྕི་བའི་འཕྲུལ་ གྱི་ཟམ་སྟེགས་འབུམ་བསྐྲུན་
FRE
106



རྨ་གཡང་ཕྱུག་མོའི་སྙིང་གཏམ།
ཀྱང༌། །།
འགྲོ་བའི་རིགས་ལ་ཕན་པ་བསྒྲུབ་ཕྱིར་ངལ་བའི་ཁུར་དུ་མ་བསམས་པར། །
བསྐལ་བརྒྱར་མི་ཉམས་གྱེན་དུ་འདེགས་པའི་ཞེ་དམ་རི་མོ་སྙིང་ལ་བྲིས། །
དཔྱི ད་དུས་ལྗང་མདོག་རྨི་ལམ་གསོ་ཕྱིར་རྩྭ་ ཉག་ རེ་རེའི་མགུལ་བར་་་་་་
འཐམས། །
དབྱར་དུས་བརྒྱ་ཕྲག་ཉལ་འགྲོའི་ཕོ་ཉ་སྡུད་དང་སྤྲོ་བའི་ཟློས་གར་བསྒྱུར། ། །
སྟོན་དུས་གཡུར་ཟའི་འབྲས་བུ་སྨིན་བྱེད་ཆུ་ལྡན་འདབ་མ་མཁའ་ལ་གཏོར། །
དགུན་དུས་གཡང་ཊི་དཀར་པོའི་སྟོད་གཡོགས་རྒྱན་དུ་ངོམས་པའི་བརྫུ་བག་
བསྟེན། །
དུས་བཞིར་གཞན་ཕན་རྩེ་གཅིག་བསྒྲུབ་ལ་བརྩོན་པའི་གོམ་ སྟབས་མ་ལྷོད་
པས། ། །
ནམ་རྒྱུན་བདག་ལུས་རྔུལ་ཆུའི་དོག་པ་མཁའ་ལ་མཆེད་པའི་རྩེ་དགའ་ལ། །
གཡོ་ལྡན་ཡིད་འོང་ཆུ་སྐྱེས་ཕོན་པོའི་འདབ་མའི་ཁྱིམ་དུ་གར་རྩེན་པའི། །
སྦྲང་རྩིའི་བུ་རྣམས་མོས་གུས་དྲག་པོས་བསྟོད་པའི་དབྱངས་སྙན་ཁ་ལ་འགྱུ། །
ལྷག་པར་བདག་གི་བྱམས་བརྩེའི་དྲོད་ཀྱིས་བསྐྱངས་པའི་བློ་གསལ་ངང་མོ་
འབུམ། །
107



ལང་ཚོའི་ཞབས་རྗེས།
ཕུགས་བསམ་མགྲིན་པའི་རྫ་རྔ་རྡུང་བཞིན་ཐབས་ཤེས་གཤོག་ཟུང་རིང་་་་
བརྐྱངས་ཏེ། །
རྫོགས་ལྡན་འགྱུར་བཞི་གསར་བའི་སྦྲང་ཆར་སྨན་ལྗོངས་ལྷ་ཡི་སྐྱེད་ཚལ་དུ། །
ལེགས་པར་བསུ་ཕྱིར་ཉིན་མཚན་ཁོར་མོར་རྟག་སྦྱོར་བརྩོན་པའི་རང་ཤུགས་
བཟུང་། །
དེ་ལྟར་གཞན་ཕན་སྤྱོད་པའི་འདབ་སྟོང་དཔྱིད་དུ་རྒོད་པའི་རྩེད་འཇོ་ཡིས། །
ལྷ་ད བང་ཡིད་ནི་གཟུགས་ཅན་བཞིན་དྲངས་ཆེ་བརྗོད་གཏམ་གྱི་སྐྱེས་དང་
བཅས། །
མཐོ་རིས་འོད་ལྔའི་མཛེས་པ་འབར་བའི་དབང་གཞུའི་བྱ་དགའ་ལེགས་བསྩལ་
ཀྱང༌། །
སྤྲོས་འདོད་རེ་བས་ཀུན་ནས་མ་བསླངས་ཆུ་འཛིན་བུ་མོའི་རྒྱུན་དུ་བྱིན། །
གོས་སྔོན་ཞིང་དང་འབྱུང་པོའི་རྐང་སྟེགས་མི་གཡོ་རབ་ཏུ་བརྟན་པ་དང་། །
གསེར་གྱི་རི་དང་རོལ་བའི་མཚོ་ཡང་བསྐལ་པའི་མཐའ་རུ་གནས་པ་བཞིན། །
ལ་རྒྱུའི་དབུ་འཕང་དགུང་ལ་རེག་པའི་གངས་རིའི་ལང་ཚོ་བྲི་མིན་ན། ། །
བདག་གི་ཚེ་སྲོག་བཞུར་རྒྱུན་རིང་མོ་སྟོངས་པའི་གོ་སྐབས་སུ་ཡིས་དམིགས། །
ནམ་ཞིག་བརླན་གཤེར་ལང་ཚོས་བསྐྱེད་པའི་དགེ་ལེགས་ཡིད་བཞིན་ནོར་བུའི་
108



རྨ་གཡང་ཕྱུག་མོའི་སྙིང་གཏམ།
རླབས། །
འཇུངས་སེར་འདམ་གྱི་སྦུབས་ལས་ཕྱུངས་ཏེ་སྨན་ལྗོངས་ཡངས་པའི་དགའ་
སྟོན་དུ། །
ལེགས་པར་སྤེལ་བའི་དགེ་མཚན་གཟི་འོད་ལམ་ལམ་འཁྱུགས་པའི་རྩེ་དགའ་
ཡིས། །
རྗེས་ལུས་མུན་དཔུང་ལྷག་མེད་བྱས་ཚེ་བདག་གི་རེ་འདུན་རྫོགས་པ་ལགས། །
1993. 6. 14 དྷི་ཚ་ནས་བྲིས།
གོ་བཞི་ལོའི《སྦྲང་ཆར》དེབ་གཉིས་པའི་སྟེང་བཀོད།
109



ལང་ཚོའི་ཞབས་རྗེས།
སྐབས་དེར། ངའི་སེམས་ཁོང་ལ་གྲང་འདར་བརྒྱབ།
༡།
ཉི་འོད་ཀྱི་སྔ་རོལ་ཏུ།།
གསེར་མདོག་གི་དཔྱངས་ལཱ་མནབས་པའི་སྲིང་ཆུང་མ།
གྲོང་ཁྱེར་གྱི་བཞི་མདོ་ནས། ལམ་ལ་ཆས།
རིགས་རྒྱུད་ཀྱི་མཛེས་པ་འབར་བའི་མཁུར་ཚོས་ཟུང་། །
མགུལ་དཀྲིས་དམར་པོའི་མདངས་བཞིན་ཡི་གར་འོང་།
བུ་ཡུག་གི་རལ་ཁ་རྩུབ་མོས།
ལྷུག་མར་དཔྱངས་པའི་སྐྲ་ལོ་དང༌། ཁ་བའི་འདབ་མ་ལྷན་དུ་གཡོ།
ཡིན་ཡང༌། ཁོ་མོར་སྣང་དོགས་ཅི་ཡང་མེད།
དཀར་ཤག་ཤག་གི་ཁངས་ལམ་རྡོག་པས་བརྫི་བཞིན།
མུ་མཐུད་དུ། དབྱངས་གསལ་དང་རྩམ་དྲི་མེད་པའི་སློབ་གྲྭར་སྙེག
སྐབས་དེར། ངའི་སེམས་ཁོང་ལ་གྲང་འདར་བརྒྱབ།
F
རྒྱ་སྐད་ཀྱི་གླེང་མོལ་ཁྱུ་གཅིག
གཟེབ་ལས་སྤུར་བའི།
110



སྐབས་དེར། ངའི་སེམས་ཁོང་ལ་གྲང་འདར་བརྒྱབ།
བྱིའུ་ཚོགས་བཞིན ཉི་ནུབ་ཀྱི་ཅོང་སྒྲའི་ཁྲོད།
འུར་ཟིང་གིས་ཕྱོགས་བཞིར་འཕུར་དུས།
འཛུམ་དཀར་དང་དགོད་སྒྲས་བཏེགས་པའི་སྲིང་ཆུང་མ།
རང་ཉིད་ལྟར། ཕ་སྐད་མི་ཤེས་པའི། །
སློབ་གྲོགས་སྐོར་ཞིག་དང་མཉམ་དུ། སང་ཉིན་གྱི།
སྐྱེས་སྐར་གླེང་བཞིན་ཡུལ་ལ་ལོག
ཐག་རིང་ནས་འོངས་པའི་རྨོ་མོས།
སྤྲོ་སྣང་དང་བཅས། ཅི་ཞིག་ལབ་ཀྱང༌། །
ཁོ་མོས། གཏན་ནས་ཧ་མི་གོ
སྐབས་དེར། ངའི་སེམས་ཁོང་ལ་གྲང་འདར་བརྒྱབ།
ཕྱི་རོལ་ན། མུན་ནག་གི་རི་སྤྱང་རྒོད་ཀྱང་།
ཁ་བ་ད་དུང་འབབ་མཚམས་བཞག་མེད།
ལྷགས་རླུང་གི་སོར་མོས། སུ་ཞིག་ལ།
དྲན་སྐུལ་གྱི་གསང་བརྡ་རྒྱག་པ་བཞིན།
ལྷིང་འཇགས་ཀྱི་སྒེའུ་ཁུང་། ཡང་ཡང་རྡུང་།
དུས་འདིར། སྲིང་ཆུང་མས།
བག་ཕེབས་ངང་། བརྙན་འཕྲིན་ལ་ལྟ་བཞིན་ཡོད།
ཡུད་ཙམ་ནས། བོད་སྐད་ཀྱི་མཚམས་ལ་སླེབས།
111



ལང་ཚོའི་ཞབས་རྗེས།
བརྙན་འཕྲིན་ཧ་ཅང་མཛེས། རྩྭ་ཐང་དང་པོ་ཏ་ལ། ད་དུང་སྐོར་བྲོ།
མི་རིགས་ཀྱི་སྒྱུ་རྩལ......ཅི་ཡང་འཛོམས།
འོན་ཀྱང༌། ཁོ་མོས་རེ་ཆད་ཀྱི་མགོ་བོ་གཡུག་བཞིན།
འཕྲལ་མར། གློག་སྒོ་གཟིམས།
སྐབས་དེར། ངའི་སེམས་ཁོང་ལ་བཟོད་བསྲན་ལས་བརྒལ་བའི་གྲུང་འདར་
བརྒྱབ།
1996. 12. 8
གོ་དགུ་ལོའི《སྦྲང་ཆར》དེབ་དང་པོའི་སྟེང་བཀོད།
112



དགོན་འདབས་ཀྱི་མགྱོགས་བྲིས་ཁག་བརྒྱུད།
བ
ས
དགོན་འདབས་ཀྱི་མགྱོགས་བྲིས་ཁག་བརྒྱུད།
གཙུག་ལག་ཁང་།
སྐྱེ་དགུའི་དད་བརྩོན་གསེར་ཞུན་དྭངས་མའི་ཁམས། །
རྒྱན་དུ་བསྲེལ་བའི་རྟེན་གསུམ་ནོར་བུའི་ཚོམ། །
བྱུར་བུར་སྤུངས་པ་མཆོད་པའི་གཙུག་ལག་ཁང་། །
རྡུལ་ཁྲག་རྒྱ་མཚོའི་ཀློང་གི་མེ་ཏོག་ཅིག།
གསེར་ཏོག
ནང་དུ་རིན་ཆེན་སྙིང་པོས་སྟོངས་གྱུར་ཀྱང་། །
ཕྱི་ཡི་མཚར་སྡུག་བཙོ་མའི་རང་མདངས་ཅན། །
གང་ཞིག་ལྗོངས་འདིའི་དཔལ་འབྱོར་ལྷ་ཁང་གི། །
རྣམ་པར་བཟླུམས་པའི་གཙུག་ན་མངོན་པར་བརྗིད། །
གཡེར་ཁ། །
མུན་པའི་ལྷིང་འཇགས་བསྟེན་པ་དགོན་པའི་གླིང་། །
མཛེས་བྱེད་ཆོས་ཀྱི་ཕོ་བྲང་ཡངས་པའི་ལྟོར། །
འཁྱུད་པ་གཡེར་དྲིལ་མྱོས་པའི་སྒྲ་དབྱངས་ཀྱིས། །
རྨི་ལམ་དགའ་མར་རོལ་བའི་གསལ་དག་འདེབས། །
113



ལང་ཚོའི་ཞབས་རྗེས།
དར་ལྕོག
འགྲོ་བའི་རེ་སྨོན་ཚོན་སྣ་ལྔ་བའི་རིས། །
དར་གྱི་སྣེ་མོར་བསྟིམས་པ་ཤམ་བུའི་འདབ། །
དགོས་མེད་བྱང་རླུང་སྨྱོན་པར་བསྐུར་བཞིན་དུ། །
རྣ་བར་གཟན་པའི་སྨྲེ་ངག་ཅི་ཡང་ཟློ། །
བསང་ཁྲི།
དཀར་གསུམ་ཟས་ཀྱི་བྱེ་བྲག་མངར་བའི་རྫས། །
བསྟན་སྲུང་རྒྱ་མཚོ་མཉེས་པའི་མཆོད་སྤྲིན་དུ། །
དཀྲིགས་པ་ཁྱོད་ཞལ་སྲེག་ཟ་འབར་བའི་ལྕེས། །
དུད་ཞགས་ཡོལ་བའི་ཕག་ནས་གང་དུ་དྲངས། །
མཆོད་རྟེན།
ཡིད་འོང་སུམ་རྩེན་ལྭ་བ་དཀར་པོའི་མདངས། །
སྡུག་གུར་བཀྲ་བ་མཆོད་པའི་རྟེན་གྱི་སྡོང་། །
རྨུ་ཐག་བསྣོལ་མར་འཚུབ་པའི་ཕྱག་རྒྱུ་ཡིས།
མངོན་མཐོར་བཏེགས་པའི་རིགས་ཀྱི་ལྷག་བསམ་ཞིག།
ཁ་བཏགས།
ཀུན་གཞིའི་ཚལ་ན་མོས་གུས་དྲི་བཞོན་གྱིས། །
ལྡེམ་ལྡེམ་གཡོ་བའི་ལྷག་བསམ་པདྨ་དཀར། །
ཆེ་རྒུའི་འཛུམ་ཟེར་བསུ་བའི་ཕོ་ཉ་མོར། །
114



དགོན་འདབས་ཀྱི་མགྱོགས་བྲིས་ཁག་བརྒྱུད།
དྲི་མེད་ལྷ་རྫས་དཀར་པོའི་ཟོལ་དུ་སྤྲུལ། །
གནས་མཇལ་བུ་མོ།
སྲ་མཁྲེགས་རྡོ་གཅལ་བཀྲམ་པའི་མེ་ལོང་ལ། །
ཐོད་པའི་རི་མོ་འབྲི་བཞིན་ལང་ཚོའི་ཆར། །
ཕྱག་བསྐོར་ལམ་ལ་ཟགས་པའི་གཞོན་ནུ་མའི། །
གདོད་མའི་གསོལ་འདེབས་དབྱངས་ཀྱིས་བྱེའུ་ཚོགས་་་་་
དཀྲོགས། །
1996. 5. 11 རོང་བོ་ནས་བྲིས།
གོ་བདུན་ལོའི《ཟླ་ཟེར》སྟེང་བཀོད།
115



ལང་ཚོའི་ཞབས་རྗེས།
ཨ་ཕ། ངའི་དུས་གསུམ་གྱི་ཕྱོགས་སྟོན་འཁོར་ལོ།
ངའི་ཨ་ཕ། གནས་ལུགས་དང་བདེན་དོན་གྱི་རི་རྩེ་ན།
རླུང་དམར་གྱིས་ཟད་པའི་དར་ལྕོག་ནང་བཞིན།
སྤོབས་པ་དང་ལྷག་བསམ་གྱིས་འགྲེངས་ཏེ་འཕྱོ།
མི་ཚོགས་ཀྱིས་སྔོ་རྩྭ་ཟ་བའི་ལོ་ཟླའི་ནང་། ཨ་ཕ།
ཁྱོད་ཀྱི་བྱིས་བློའི་སློང་བཟེད་ངོས་སུ། །
མིག་ཆུ་དང་ཁ་བ། ཅི་ཙམ་ཟགས། །
དྲོད་ཁོལ་འབར་བའི་འཛུམ་མདངས་ཟུང་གཅིག
རྦ་རླབས་ཀྱིས་ཁྱེར་བའི་གཡའ་ལོ་བཞིན། །
ནར་མ་སོན་པའི་མིག་ཀོང་ལས། སྔ་ཕྱིར་རྒྱང་དུ་ཡལ།
དེའི་དབང་གིས། སྟོན་མཇུག་གི་སོག་མའི་གསེབ་ཏུའང་། །
ཁྱོད་རང་རྐང་རྗེན་ལ་རྒྱུགས་པའི་སྡུག་བསྔལ་དེ་སུ་ཡིས་རྟོགས།
ཨ་ཕ། ངའི་སེམས་ཁོང་གི་ཉི་མ་སེར་པོ།
ཡ་ང་བའི་དུས་འགྱུར་གྱི་འདྲེ་ལག་རིང་མོས། ཁྱོད་ཀྱི་ཁ་བར་ནས།
ཤེས་རིག་གི་ནུ་བུམ་བཙན་གྱིས་ཕྲོགས།
116



ཨ་ཕ།
ངའི་དུས་གསུམ་གྱི་ཕྱོགས་སྟོན་འཁོར་ལོ།
ཚེ་སྟོད་ཀྱི་བཞུད་ལམ་རིང་མོར། ཀྱག་ཀྱོག་མང་ཞིང་།།
སྐྱོ་སྡུག་གི་ཀློང་ནས།། འཇིག་རྟེན་གྱི་ཆོས་ཉིད་རྟོགས།
ངལ་རྩོལ་གྱི་རྔུལ་ཆུའི་མཐའ་རུ།
འཁོར་བའི་ངལ་སྟེགས་དང་། རྒྱུ་འབྲས་ཀྱི་མེ་ལོང་།
ལྷན་དུ་རྙེད། འདི་ནི། །
འཚོ་བས་ཁྱོད་ལ་བཀྲལ་བའི་གཏན་ཚིགས་ཡིན།
ཨ་ཕ། ངའི་སེམས་ཁོང་གི་ཉི་མ་སེར་པོ། །
“བུ་ལ་སྙིང་དང་། སྙིང་ལ་རུས་པ་དགོས”
ཁྱོད་ཀྱི་སྐད་ཆ་ཟབ་མོ་འདི།།
དངོས་དོན་གྱི་རྩ་ལམ་ན་ཁྲག་རྒྱུན་ལྟར་འཕྱོ།
ངའི་དུས་གསུམ་གྱི་ཕྱོགས་སྟོན་འཁོར་ལོ། ཨ་ཕ།
སེམས་ཅན་གྲངས་མེད་ཀྱི་སྨྲེ་ངག་གིས།
སོས་དལ་གྱི་རྨི་ལམ་དཀྲོགས་པས། ཁྱོད་རང་།
ཟླ་བའི་ཐོད་རྒྱུན་འཆང་བའི་ཞལ་ལྕེ་བ་ནང་བཞིན།
གཟི་རླབས་འབར་བའི། ཁྲིམས་ལུགས་ཀྱི་རྒྱ་མའི་འགྲམ་དུ། །
གཞུང་དྲང་དང་གཟབ་ནན་གྱིས་འགྲེང༌། གནའ་ནས་ད་ལྟའི་བར། །
ལེགས་ཉེས་ལ་བཏབ་པའི་བདེན་གཏམ་གྱི་ཟེར་མ།
117



ལང་ཚོའི་ཞབས་རྗེས།
མཐོ་དམན་ཀུན་ལ་སྙོམས་པོར་སྤྲོས་པ་ལས།
ངོ་སོ་དང་ལྟག་སྒོའི་ཀུ་མུད་ཕྱེ་མ་མྱོང་།
དེའི་རྐྱེན་པས། གང་ལྟར་ཡང་།
ཁྱོད་རང་ཕྱི་མར་འགྲོ་རྐྱང་ཡིན།
ཨ་ཕ། ངའི་སེམས་ཁོང་གི་ཉི་མ་སེར་པོ།
བདེན་ལུགས་ཀྱི་མཐོ་ས་ནས། དཀར་ནག་གི་དབྱེ་བ།
ཡུན་རིང་ཕྱེས་པའི་མཐའ་མར། །
ཁྱོད་ཀྱི་སྣུམ་གནག་གི་སྐྲ་ལོ་ཡང་། །
སྟོན་ཞོགས་ཀྱི་རྩི་ལྗོན་ནང་བཞིན། ཟིལ་བའི་རྟོགས་བརྗོད་ཁུར།
ལྷག་པར་དུ། གདོང་དང་སེམས་ངོགས་ན།
ང་དང་མིང་སྲིང་ཚོས་བརྐོས་པའི། །
སྐྱོ་རིས་ཐར་ཐོར་གྱི་ལུང་ཤུར་ཟབ་ཀྱང་།
བརྩེ་བྱམས་ཀྱི་འོད་སྣང་། ནམ་ཡང་ཉམས་པ་མེད།
ཨ་ཕ། ངའི་སེམས་ཁོང་གི་ཉི་མ་སེར་པོ།
1995. 7. 15 རོང་བོ་ནས་བྲིས།
118



ལྷག་བསམ་ཚིག་གི་རྩེ་དགའ།
ལྷག་བསམ་ཚིག་གི་རྩེ་དགའ།
མཐའ་བྲལ་ལྷ་ཡི་རྫིང་རིང་མཛེས་པའི་གཞིར། །
མཁའ་གླང་དར་མའི་ཁྱུ་ཚོགས་དཀྲིགས་པ་ལས། །
འཕོས་པའི་སྦྲང་རྩིའི་གྲུ་ཆར་འཇོ་བའི་དཔལ། །
མཛེས་ལྡན་དབྱར་གྱི་དུས་སྟོན་གང་ལ་རེ། །
སྨིན་ལེགས་ལོ་འབྲས་དུད་པའི་རྣམ་འགྱུར་གྱིས། །
བྱིན་པའི་བསུང་ཞིམ་ཕ་མཐའ་ཡས་པའི་མཛོད། །
ཕྱོགས་ཀུན་རྒྱུ་བའི་ངོ་མཚར་དཔལ་འབར་བས། །
སྙིང་སྡུག་ཡིད་ཀྱི་ཐིག་ལེ་གང་ཞིག་བསུ། །
རྒྱུ་སྐར་དོ་ཤལ་འཛུམ་པའི་ཉ་གང་ཟླས། །
འཛུམ་པའི་ཆ་ཤས་གང་བའི་བཞིན་གྱི་ལྗོན། ། ་
རི་དྭགས་མཚན་མས་སྤྲས་པའི་རྒྱན་དང་བཅས། ། ་
119



ལང་ཚོའི་ཞབས་རྗེས།
འདབ་ལྡན་གཞོན་ནུའི་ལང་ཚོ་གང་ལ་ལྟ། །
ཤེལ་དཀར་འདབ་ཕྲེང་དགོད་ལྟའི་སྒྲ་ལྡན་ནོར། །
དུམ་བུར་དཀྲིགས་པའི་གདེངས་ཀ་མཐོ་བའི་སྟེང་། །
འཛུམ་པའི་ཚེམས་ཕྲེང་བསྟར་བའི་རྟ་བདུན་བདག།
སྒེག་ལྡན་མཛེས་མའི་ཟུར་མིག་གང་ཞིག་བསུ། །
འོ་མའི་རླབས་ཕྲེང་ལུད་པའི་གར་དང་བསྡོངས། །
གློག་ལས་སྐྱེན་པ་ལྟོ་དཀར་གསེར་མིག་ཁྱུས། །
ལྡེམ་ཤུགས་གཡོ་བའི་ཉམས་བརྒྱ་འཛིན་པའི་དཔལ། །
དོན་ལྡན་ནོར་གྱི་བུ་མོ་གང་གིས་བྱིན། །
མ་ཡུམ་བྱམས་ལྡན་སློབ་གྲྭའི་དགའ་ཚལ་དུ། །
རིས་མེད་སྐལ་བཟང་སྦྲང་རྩི་ཟ་བའི་བུས། །
ལྷང་ལྷང་དབྱངས་གསལ་ཀློག་པའི་སྙན་འགྱུར་གྱིས། །
ཡིད་འོང་རྫོགས་ལྡན་དྭངས་མ་གང་ཞིག་འབོད། །
ཚུལ་མིན་སྲོལ་ལས་ཐར་པའི་མིག་ཡངས་མས། །
ལྔ་རིག་གནས་ལ་བརྩོན་པའི་གོ་བགོས་ནས། །
120



ལྷག་བསམ་ཚིག་གི་རྩེ་དགའ།
རྨོངས་པའི་དགྲ་བོ་ཆམ་ལ་འབེབས་པའི་སྟོབས། །
དྲིན་ལྡན་ཡབ་ཆེན་རྒྱལ་པོ་གང་གིས་གནང་། །
ལང་ཚོའི་ཁོ་ལག་རྒྱས་པའི་སྟག་ཤར་གཞོན། །
རྣམ་དཔྱོད་འདབ་མ་རྒྱས་པའི་བསུང་ཞིམ་བཅས། །
ཁ་བའི་ལ་རྒྱུར་བརྩོན་པའི་སྤོབས་སེམས་ཀྱིས། །
འགྱུར་བཞིའི་སྐྱ་རེངས་ཐོག་མ་ཇི་ལྟར་བསུ། །
ཚུལ་མཐུན་ལྷག་བསམ་དཀར་པོའི་བརྟུལ་ཞུགས་ཀྱིས། །
གཞུང་བཟང་གནས་ལ་བརྩོན་པའི་གཉིས་སྐྱེས་ཁྱུས། །
ཉིན་མཚན་མི་ཕྱེད་བཤད་སྒྲུབ་གཡེར་ཁའི་སྒྲས། །
རྫོགས་ལྡན་གསར་བའི་ཐིག་ལེ་གང་ཞིག་འབོད། །
ཁ་བའི་མེ་ཏོག་འཛུམ་པའི་གཙུག་ཕུད་ཅན། ། །
ལག་ཟུང་འཁར་བར་གཞོལ་བའི་ན་ཡོལ་ཡང༌། །
དགྱེས་འཛུམ་ཤིག་ཤིག་གཡོ་བའི་ཉམས་འགྱུར་ཀྱིས། །
སྤྱི་ཚོགས་གསར་པའི་དགེ་མཚན་ཇི་ལྟར་བརྗོད། །
ལུགས་གཉིས་འཛུམ་རིས་དཀྲིགས་པའི་ཞལ་ཁྱིམ་ལས། །



ལང་ཚོའི་ཞབས་རྗེས།
ལེགས་བྱས་མི་ཟད་བསུང་ཞིམ་འཇོ་བའི་ལྗོན། །
མཐའ་དག་སྐལ་བཟང་འགུགས་པའི་རྩེ་དགའ་མཆོག།
དྲིན་ལྡན་དུས་ཀྱི་དགའ་མ་གང་གིས་བྱིན། །
མདོར་ན་རྣམ་ཤེས་དཔྱིད་ཀྱི་ཕོ་ཉ་མོ། །
ཟག་ཕུང་ལྗོན་པའི་རྩེ་ནས་མ་འཕུར་ན། །
སྙན་འགྱུར་ངག་རིག་ཚངས་སྲས་དགྱེས་པའི་དབྱངས། །
གླུ་རུ་ལེན་པའི་རྩེ་དགའ་སུ་ཡིས་འགོག།
1997. 3. 12 རི་བོ་རྩེ་ལྔ་ནས་བྲིས།
«ཁྲིམས་ལུགས་གསར་འགྱུར》སྟེང་བཀོད།
，
122



མ་ཅིག་ལབ་སྒྲོན།
མ་ཅིག་ལབ་སྒྲོན།
སྨིན་དྲགས་པའི་མེ་ཏོག་གི་དུས་ཚིགས་ནས་བཟུང༌།
ཁྱོད་ཀྱིས་སྐྱེས་པ་ཡོད་ཚད་ལ་འཛུམ་དཀར་བསྟན།
མཐར་ཐུག་གི་བདེ་བའི་ཆེད་དུ།
དུར་ཁྲོད་དང་དབེན་གནས་གང་རུང་ནས།
ཡ་ང་དང་བག་ཚ་མེད་པར། །
ཐེངས་གང་མང་ཞིག་ལ་གཅེར་བུར་བུད་སྐད།
ཤ་ཁྲག་གི་ལང་ཚོ་གསར་བས།
སེམས་ཅན་གྲངས་མེད་ཀྱི་འདོད་བློ་སྐོང་དུས།
སྙིང་དབུས་མི་ཤིགས་པའི་ཕོ་བྲང་ན།
སྣང་སྟོང་བདག་མེད་ཀྱི་མེ་དྲོད་ལམ་ལམ་འབར་ཞིང་།
རྩ་ལམ་སྒྱུ་འཕྲུལ་གྱི་དྲ་བ་རུའང་།
མ་བཅོས་རོ་མངར་གྱི་ཐིག་ལེ་རྒྱུན་ཆགས་སུ་འབབ་པ་བདེན་ནམ།
གང་ལྟར། དུས་རབས་ཤིག་གི་གདོང་མཆོངས་པ།
ཁྱོད་ཀྱིས་མཐོ་སྒང་འདིའི་ན་བུན་འཁྲིགས་པའི་གཡུལ་ས་ནས།
རིགས་རུས་ཀྱི་དར་ཆ་དགུང་ལ་བཏེགས་པས།
རྒྱལ་ཁའི་གླུ་དབྱངས་ཀྱི་བདེན་པ། ་་
མཚན་སྙན་དང་ལྷན་དུ། མི་རབས་ནས་མི་རབས་སུ་བཞུར།
123



ལང་ཚོའི་ཞབས་རྗེས།
ཟླ་བ་ལྷ་མོར་ཕུལ་བའི་སྙན་ངག །
ཤེལ་དཀར་ལང་ཚོ་འབར་བའི་ས་འཛིན་ཁྲི་གདུགས་འོད་ཀྱིས་བཞུས་པའི་
རྒྱུན། ། །
ལྷོ་ གླི ང་སྲིད་པའི་ཐིག་ལེར་ཡོངས་འཁྱིལ་རོ་ལྡན་དགའ་མའི་མངལ་ཁུར་་་་
ལས། །
མཛེས་འཛུམ་འོད་ཀྱི་གོང་བུར་ལེགས་སྨིན་ཟླ་བ་ལྷ་མོ་སྙིང་སྡུག་མ། །
ཁྱོད་ལ་རྒྱང་རིང་ཡུལ་གྱིས་བསྐལ་ཡང་དུངས་པའི་སྙན་ངག་གླུ་རུ་ལེན། །
སྔོན་ཚེ་སྲིང་མོ་ངག་དབང་ལྷ་མོས་ཁྱོད་ཀྱི་རྟོགས་བརྗོད་ཚངས་པའི་་་་་་་
དབྱངས། །
ཏམྦུ་ར་ཡི་རྒྱུད་ལས་དྲངས་པ་དབྱར་སྐྱེས་རོལ་མོའི་འགྱུར་ཁུགས་ཀྱིས། །
ས་ག སུམ་སྐྱེ་དགུའི་སྙན་གྱི་དྭངས་མར་ཀུན་དགའི་དཔྱིད་དུ་ཉེར་བསྒྲགས་
ཀྱང༌། །
ཁ་བའི་ལྷུན་པོར་གཅུགས་པའི་རྣམ་ཐར་རེ་ཞིག་བཏང་སྙོམས་བཞག་གམ་
སྙམ། །
ཁྱོད་ནི་གངས་རིའི་གཙུག་ཏོར་མཛེས་བྱེད་མཚུངས་མེད་ནོར་བུའི་རྒྱན་ཕྲེང་
མུན་པའི་སེང་རས་གཡོགས་པའི་མཚན་མོར་མདུན་ལམ་སྟོན་པའི་སྒྲོན་མེ་
ཉིད། །
124



ཟླ་བ་ལྷ་མོར་ཕུལ་བའི་སྙན་ངག
དེ་བས་མི་ཉམས་མཉམ་པ་མེད་པའི་མཆོག་གི་མཛད་རྗེས་གཡུང་དྲུང་རིས། །
ཡལ་བར་འདོར་འདི་རིགས་པ་མིན་སྙམ་ཉམ་ཆུང་སོར་མོ་གར་དུ་ཟློས། །་
སྐབས་ཤིག་བརྩེ་ལྡན་ཨཱ་དིའི་གཞོན་ནུ་འགྲོ་བའི་དོན་ལ་སྒྱིད་ལུག་ནས། །་
མཚམས་སྤྲིན་སར་བའི་ཐེམ་སྐས་ལས་བབས་ཆུ་ལྷའི་ཕང་བར་མནལ་གྱུར་
པས། །
མདའ་ལྔའི་བྱིན་རླབས་སྙིང་ལ་དར་བའི་ལུས་མེད་ཚོགས་ཀྱི་དགའ་སྟོན་དུ། །
ངོ་ཚའི་བླ་བྲེ་མུན་པའི་ཡོལ་བ་འཛིན་མའི་ཐོད་པར་དལ་གྱིས་ལྷུང་། ། །
གང་ཚེ་བསིལ་ལྡན་སྨན་གྱི་ལྗོངས་འདིར་སྡིག་སྤྱོད་འཁོར་ལོར་དབང་འབྱོར་
བས། །
ཉམ་ཆུང་ཟུངས་ཁྲག་གཞིབ་ལ་གོམས་པ་ཕྱི་དང་ནང་གི་འབྱུང་པོའི་དཔུང་། །
ཉིན་མོ་ལོང་བའི་དབྱངས་དང་བསྡེབས་ནས་ཚུལ་མིན་ལས་ལ་རྔམ་པའི་་་༌་
གར། །
བདེ་སྐྱིད་པདྨའི་འདབ་མ་འཇོམས་པའི་གཤེད་དུ་སྒྱུར་བཞིན་རིང་ཞིག་་་་་་
འདས། །་
སྣང་བའི་བུ་ཆུང་ཁམ་དུ་ཟོས་པ་སྨག་གི་སྲིན་མོའི་ཁྲོ་གཉེར་གྱིས། །
མྱ་ངན་གདུང་བ་སྙིང་ལ་བྱིན་པའི་མགོན་མེད་ལུས་ཅན་བྱེ་བའི་ཁྱུ། །
ལོག་ལམ་གཅོང་རོང་ཟབ་མོའི་གཡང་ཁར་གོམ་པ་འཁྱོར་བའི་སྐྱོ་གར་གྱིས། །
ལྷ་རྣམས་ནང་གི་བདག་ཉིད་བརླན་པས་སྙིང་རྗེ་ཅི་ཡང་འཇུག་པར་གྱུར། །
125



ལང་ཚོའི་ཞབས་རྗེས།
དེ་ཡི་ཚུལ་ལ་གངྒཱའི་ཡབ་གཅིག་ངུ་འབོད་ཤོར་བའི་ཞལ་ཁྱིམ་ལས། །
ཐུགས་རྗེའི་སྤྱན་ཆབ་དྲག་ཏུ་བཞུར་བ་ཁ་འབབ་རྣམ་བཞིའི་རྫུ་བག་གིས། །
དུས་བཞིར་སྲིད་པའི་མཐའ་ལ་ཉུལ་བ་རྒྱ་མཚོར་འཁྱིལ་བའི་མངལ་སྒོ་ལས། །
བྱང་སེམས་བདུད་རྩིའི་ཟེར་མ་ཅན་ཁྱོད་སྐྱེ་འགྲོའི་བསོད་ནམས་དཔྱིད་དུ་
བལྟམས། །
དེ་འ ཕྲལ་ཆགས་ལྡན་སྔོ་བསངས་གཞོན་ནུས་ཆུ་རིས་འཛིན་པའི་གོས་དོར་
ཞིང་། །
ལྷ་དབང་སྤྱན་སྟོང་རོལ་བའི་རྣམ་འཕྲུལ་རྒྱུ་སྐར་ཚོམ་བུའི་རྒྱན་སྤྲས་ཏེ། །
དགུ་ཚིགས་དཀར་པོའི་ཁ་བཏགས་དང་བཅས་དྲི་བཞོན་དར་མའི་ཤིང་རྟ་
ལས། །
རྒྱ་མཚོའི་སྲས་མོ་སྒེག་འཆང་མ་ཁྱོད་ཚེ་གཅིག་ལས་ཀྱི་ཟླ་བོར་བསུས། །
སྣང་སྲིད་འགྲོ་བའི་བདེ་སྡུག་རི་མོ་ཟ་འོག་ཐགས་སུ་བཏགས་པ་བཞིན། །
སྨྲ་བསམ་བརྗོད་པའི་ཡུལ་ལས་འདས་པ་མཐོན་མཐིང་མཁའ་ཡི་ཁང་བཟང་
ནས། །
གང་ཁྱོད་སྔོན་མེད་ལྟད་མོར་མཐོང་བས་དམིགས་མེད་སྙིང་རྗེའི་རླབས་གཡོས་
ཏེ། ། །
བསྐལ་པའི་མཐར་ཡང་གཞན་དོན་མཛད་པའི་ཐུགས་བསྐྱེད་རི་མོ་སྙིང་ལ་
བྲིས། །
126



ཟླ་བ་ལྷ་མོར་ཕུལ་བའི་སྙན་ངག
ཇི་ལྟར་བིརྟུའི་མཚོ་རྫིང་ངོགས་སུ་ངང་མོ་གཅིག་པུར་རྒྱུ་བ་བཞིན། །
འཇིཊ་མེད་སྤོབས་པའི་གོ་ཆ་ཅན་ཁྱོད་འདབ་ལྡན་ལམ་དུ་གཤེཊ་པ་ཡིས། །
རི་གླིང་རྒྱ་མཚོའི་ལྟོ་བ་དང་ནི་གསེར་ལྡན་དགའ་མའི་ཐོང་ག་ལ། །
བརྩེ་ཆེན་བདུད་རྩིའི་བསང་གཏོར་བཀྲམ་པས་མཐའ་དག་སྤྲོ་བའི་རོལ་བ་
འཛིན། །
རོང་འབྲོག་ཡུལ་གྲུའི་ལས་གནས་ཀུན་ན་རྡུལ་ཐིགས་ཐོད་ལ་དོ་ཤལ་དུ། །
བཟུང་ནས་ རང་འཁྲིའི་བགྱི་བར་བརྩོན་པའི་ཐ་སྙད་གསུམ་ལྡན་སྐྱེ་བོའི་་་་༌་
ཚོགས། །
གང་ཞིག་ཁྱོད་ཀྱི་མཛེས་ཞལ་དཀྱིལ་འཁོར་མིག་གི་གཟིགས་མོར་འཕོས་དང་
ལྷན། །
མཐོ་རིས་ཀླུང་གི་དགའ་སྟོན་རྙེད་བཞིན་ངལ་དུབ་ཚོར་བ་དབྱིངས་སུ་ཡལ། །
ལོ་ལེགས་རྦ་རླབས་གཡོ་བའི་དོ་རར་གཡེལ་མེད་འཁྱུད་པའི་བཞིན་བཟང་
མ། །
དགྱེ་སྒུར་སྙེ་མའི་གར་སྟབས་དང་བཅས་འབྲེག་སྡུད་ལས་ལ་བྲེལ་བ་ཡང་། །
ཁྱོད་མཐོང་ཚེ་ན་ཕྱག་གཡས་འཁྲི་ཤིང་ཐོད་ལ་ཀེར་བའི་སྒེག་ཉམས་ཀྱིས། །
ལན་བུའི་རྩེ་མོ་རྒྱབ་ཏུ་དཔྱངས་ནས་གྱེན་དུ་ལྟ་ཞིང་འཛུམ་པར་བྱེད། །
གཡུ་ཡི་མཎྜལ་ལན་སྟོང་ཕྱིས་འདྲའི་ལྗང་མདོག་འཚེར་བའི་རྩྭ་ཐང་ན། །
དུངས་སེམས་མུ་ཏིག་ཞགས་པས་སྦྲེལ་བ་ན་ཚོད་ལྕག་པ་ཕོ་མོའི་ཚོགས། །
127



ལང་ཚོའི་ཞབས་རྗེས།
མེ་ཕུང་མཐའ་རུ་སྐོར་བྲོ་རྩེ་བཞིན་གཞས་ཆུང་དབྱངས་སུ་གྱུར་པ་ཡང་། །
ཟླ་བ་ལྷ་མོ་ཁྱོད་ཀྱིས་བྱིན་པའི་དུས་ཀྱི་གོ་སྐབས་ཉག་གཅིག་ཡིན། །
སྐབས་རེར་རབ་དཀར་ཆུ་ལྡན་འདབ་མའི་སྒྲིབ་གཡོགས་བྲེས་པའི་སྲུབས་ཀ་
ནས། །
གང་ཁྱོད་ལུས་ཕྱེད་སྦས་པའི་ཟོལ་གྱིས་ཀུ་མུད་གཞོན་ནུའི་ལང་ཚོ་ལ། །
ལྐོག་ལྟ་བྱེད་པའི་རྣམ་འགྱུར་མཐོང་ནས་ཆུ་སྐྱེས་ཚོགས་རྣམས་ཕྲག་དོག་་་་
གིས། །
མཛེ ས་པའི་བཞིན་འཛུམ་གནག་པའི་ཉམས་ཀྱིས་མགོ་ལྕོག་ཡོན་པོར་སྒྱུར་་
བཞིན་ལྟ། ། །
གང་ཚེ་རྡུལ་གྱི་ཁ་ལོས་རབ་བསྐྱོད་ཐང་ཤིང་འཐབ་པ་ལས་བྱུང་བའི། །
མེ་ཡི་དུགས་དང་མེ་སྟག་དག་གིས་ལུས་སྐྱེས་བརྒྱུད་མར་བསྲེགས་བྱས་པས། །
ཤིན་ཏུ་ཚ་བའི་རེག་བྱ་མྱོང་ལྡན་ནགས་མའི་ཀློང་གི་རི་སྐྱེས་ཚོགས། །
བསིལ་ཟེར་རྩེ་དགས་བདེ་བར་བྱས་པས་བག་ཕེབས་མཇུག་མ་དལ་གྱིས་་་་
གཡོ། །
བ་གམ་ཅན་གྱི་རིམ་བརྩེགས་ཁང་བཟང་ཐང་མར་བརྡལ་བའི་གྲོང་ཁྱེར་གྱི། །
ལྗོན་ཤིང་དྲ་གླེགས་སྦྲེལ་བའི་བར་ན་སྙིང་གཏམ་གླེང་བའི་འདོད་ལྡན་དག།
དཀར་འཇམ་འོད་ཀྱི་སྣང་བ་ལ་བརྟེན་ཕན་ཚུན་ལག་པད་རབ་སྦྲེལ་ཏེ། །
རྗེས་ཆགས་སྒེག་པའི་དམར་མདངས་དང་བཅས་ཚ་ལ་དྲོ་བའི་མཆུ་སྒྲོས་་་་
_128



ཟླ་བ་ལྷ་མོར་ཕུལ་བའི་སྙན་ངག
་་་་་
སྦྱོར། ། །
མཁའ་མེའི་ཁུགས་པ་ཕྱེད་དུ་གཏུབས་པའི་ལང་ཚོའི་གང་བུ་ན་དར་ཞིང་། །
ལྷག་བསམ་རི་དྭགས་མཚན་མའི་རེ་ཁྭ་རྒྱན་དུ་ངོམ་པའི་ལྷ་མོ་ཁྱོད། །
ཕྱོཊ་ཀྱི་འཁོར་ལོའི་ཕ་མཐར་གནས་ཀྱང་མི་འགྱུར་བརྩེ་བའི་འོད་ཞཊ་ཀྱིས། །
སྟེང་འཐུང་དཀར་པོའི་འཛུམ་རིས་སྐྱོང་འདིས་ནོར་བཟང་རྣམ་ཐར་དམན་
སར་འགོད། །
ལྷག་པར་ཁྱོད་ཀྱི་འཛུམ་ཟེར་དྲ་བ་ག་བུར་དཀར་པོའི་ཐུར་མ་བརྒྱས། ། །
གངས་དཀར་ཤེལ་གྱི་མཆོད་སྡོང་ལ་ནི་མིག་སྨན་ཞུན་མའི་མདངས་འཛིན་
པའི། །
མཁའ་ཡི་པགས་པའི་སྒྲིབ་གཡོགས་བྲེས་པ་མིང་གི་ལྷག་མར་བྱས་དང་ལྷན། །
དཀར་མཛེས་གཟི་མདངས་མཆོག་ཏུ་བསྐྱེད་པས་བརྒྱ་བྱིན་དགྱེས་པའི་ཟུར་
མིག་གཡོ། །
སྣ་ལྔའི་རིན་ཆེན་མངལ་དུ་སྦྲུམ་པའི་ཡན་ལག་བརྒྱད་ལྡན་ཆུ་གཏེར་མང་། །
གཡུ་ཡི་རླབས་ཕྲེང་དགུང་ལ་འཕྱོ་བ་བརྩེ་ལྡན་ཁྱོད་དྲིན་ཁོ་ནར་བས། །
མན་ཤེལ་དྭངས་མའི་མཛེས་པ་ལ་ཟ་དྲི་མེད་དར་གྱི་ལྷ་རྫས་འབུམ། །
གཏ ང་རག་མཚོན་པའི་སྐྱེས་སུ་བཏེགས་པ་སྤྲིན་དཀར་ཟོལ་གྱིས་མཁའ་ལ་
འཕུར། །
129



ལང་ཚོའི་ཞབས་རྗེས།
གཞན་ཡང་བྱ་ལམ་གསང་བ་འཚོལ་བའི་སྙིང་སྟོབས་ཟླུམ་པོར་རྫོགས་པ་མོ། །
གང་ཁྱོད་ཤར་རིའི་ཚིགས་མལ་ལས་ནི་རྒྱང་བཞུད་གོམ་སྟབས་བསྒྱུར་པ་ན། །
བསམ་གཞིག་རི་མོ་ཐོད་ལ་བལྟེབས་ནས་ཤུགས་རིང་འབྱིན་པའི་སྙན་ངག་
པས། །
སྐྱོ་གདུང་བཞུར་བའི་སྒེའུ་ཁུང་ངོགས་ནས་དམར་པོའི་སྙིང་གཏམ་ཤུབ་བུར་
གླེང་། །
ཁ་ཅིག་ཁྱོད་ནི་ཆུ་ཤེལ་དཀྱིལ་འཁོར་གོང་བུར་སྨིན་པའི་བེམ་པོར་སྨྲ། །
འགའ་ཞིག་ཁྱོད་ཀྱི་དངུལ་མདོག་འོད་དཀར་ཉི་མའི་གཟི་བྱིན་བརྐུས་པར་
སྙམ། ། །
ཡིན་ཡང་ཁོ་བོའི་དྲན་འཛིན་ངོས་སུ་ཁྱོད་ནི་གངས་དཀར་རི་ཚོགས་ཀྱི། །
དཀར་གསལ་ཡོན་ཏན་བསྡུས་པའི་སྙིང་བོ་གཟུགས་སུ་གྲུབ་ཅེས་བརྗོད་སྙིང་
འདོད། །
ཁྱོད་ནི་ཆུ་གཏེར་དགའ་མའི་སྲས་མོ་དེ་ཡང་གངས་རིའི་བུ་མོ་སྟེ། །
དེ་ལྟ་བས་ན་ཁ་བའི་རྡུལ་བརྩེགས་ཁྱོད་ཀྱི་གཅེས་པའི་ཡང་མེས་ཉིད། །
དེ་ལྟར་རྩ་ལག་འབྲེལ་བའི་རི་མོ་སྒྲིབ་མེད་ཐུགས་ལ་རིང་བཅགས་པས། །
གང ས་དཀར་དབུ་འཕང་དགུང་དུ་བསྟོད་འདོད་ལ་རྒྱུའི་འདུན་མ་ཁྱོད་ལ་
མཐོ། ། །
སྨིན་ལེགས་ཁྱོད་དང་མཚར་སྡུག་སྐྲུན་འདོད་འཆི་མེད་སྒེག་མོ་སྟོང་ཕྲག་་་་
130



ཟླ་བ་ལྷ་མོར་ཕུལ་བའི་སྙན་ངག
བརྒྱ། །།
འོད་ལྡན་རྒྱུ་སྐར་ཕྲེང་བའི་ཟོལ་གྱིས་འགྲན་པའི་དོ་ཟླ་ལ་ཆས་ཀྱང༌། །
སྣང་བའི་མུ་ཁྱུད་འཛུམ་པའི་དྲུང་ན་སྲིན་མེའི་གོ་འཕང་མངོན་གྱུར་པས། །
སྔོ་ལོའི་རྒྱལ་མཚན་འཕྱར་བ་མ་བཟོད་ཅང་མེད་སྟོང་བའི་དབྱིངས་སུ་བྲོས། །
མཚམས་རེར་རྔམ་གཉེར་ནག་པོར་བསྡུས་པ་མཁའ་གླང་དར་མའི་དཔུང་
ཚོགས་ཀྱིས། །
རྩུབ་སྦྱོར་གློག་གི་རོལ་གར་དང་བཅས་བར་ཆད་གནམ་ལྕགས་མདའ་མོ་་་
འབུམ། །
བདེ་ལྡན་སྲོག་གི་གཤེད་དུ་སྤྲོས་ཀྱང་ཁྱོད་ལ་ཆ་ཙམ་མ་གནོད་པས། །
ཡང་བར་བསྐྱོད་པའི་ལུས་ཀྱི་འདབ་མ་ཞབས་སྐྱེས་བདེ་བའི་སྟན་་་་་་་
བཤམས། །
འགྲོ་དོན་བརྒྱ་ཕྲག་ ཁུར་གྱིས་ངལ་བའི་རེས་འཕེལ་རེས་འགྲིབ་སྒྱུ་མ་་་་་
གཟུགས། ། ་
མཚོ་རྫིང་ལྟེང་ཀ་འབབ་ཆུའི་ངོགས་སུ་རི་མོའི་རྣམ་པར་འཕོས་པ་ན། །
ཆུ་གཏེར་མ་ནི་བཟོད་གླགས་བྲལ་བའི་མྱ་ངན་རླབས་ཕྲེང་སྟོང་གཡོ་བཞིན། །
ད་ནས་འགྲོ་དོན་རེ་ཞིག་སྐྱུར་ཅེས་ཁྱོད་ལ་སྙིང་ཉེའི་ཚུལ་དུ་སྨྲ། །
ཇི་ལྟ་ཇི་ལྟར་མུན་པའི་ཁྲོ་གཉེར་སྲིད་པའི་གདོང་ལ་དཀྲིགས་གྱུར་པ། །
དེ་ལྟ་དེ་ལྟར་སྤོབས་པའི་རང་འོད་ཕྱིར་ཞིང་བདོ་བའི་ངོ་མཚར་གྱིས། །
དེ
ལྟ
131



ལང་ཚོའི་ཞབས་རྗེས།
ལྷ་ཆེན་ཡིད་དབང་གསེར་གྱི་ཉ་མོ་ལྕགས་ཀྱུའི་ཆོ་ག་བཞིན་དྲངས་པས། །
ཁྱོད་ཞབས་བྱིན་རླབས་འབར་བའི་འོད་གོར་འབྲལ་མེད་གཙུག་གི་རྒྱུན་དུ་
བསྟེན། །
དེ་ལྟར་བདེ་འབྱུང་རལ་བའི་སྲིད་ལ་སྟོབས་ཀྱི་འཁོར་ལོས་དབང་སྒྱུར་བའི། །
གྲགས་སྙན་སྐབས་གསུམ་པ་ཡི་རྫ་རྔ་ཕྱོགས་ཀྱི་མཛེས་མས་བརྡུངས་པ་ན། །
སྙིང་གི་གཤོང་བུར་དུག་གི་རྦ་རླབས་གཡོན་དུ་བསྐྱིལ་པ་རཱ་ཧུ་ལས། །
མ་བཟོད་གནོད་པའི་སྦྱོར་བ་བརྩམས་ཀྱང་མཆོག་གི་སྲོག་རྒྱུན་ཆད་མ་གྱུར། །
ཨ་ཧོ་སྟོང་ཆེན་དབྱིངས་རུམ་དེ་ན་གཅིག་པུར་འཛུམ་པའི་ཏིང་ལོ་བཞིན། །
སྨག་གི་གཡུལ་ངོར་མཆོད་པའི་ཚེ་སྲོག་ནུབ་རིའི་མལ་སྟན་ལ་ཉེ་ཡང་། །
སྲིད་པའི་འགྲོ་ལ་ལམ་བཟང་སྟོན་ཕྱིར་འདུན་མའི་དཀྱིལ་འཁོར་མ་བྲི་བར། །
ཕངས་མེད་རང་ལུས་འོད་དུ་སྦར་བའི་བྱང་ཆེན་སྤྱོད་ལ་སུ་མི་མཚར། །
ཉིན་བྱེད་སྣང་བའི་གཏེར་དུ་བསྔགས་ཀྱང་གངས་རིའི་ལང་ཚོ་བཞུ་བར་་་་
རྩོམ། །
སྤྲིན་གྱི་ཕོ་ཉར་འགྱུར་བག་མང་ཞིང་དགེ་ལེགས་འོད་ཀྱི་ཟེར་མས་སྟོངས། ། །
དེ་ལྟ་བས་ན་ཁ་བའི་ལྗོངས་ཀྱི་ཕན་བདེའི་འོ་མཚོ་སྤེལ་བའི་གཉེན། །
ཟླ་བ་ལྷ་མོ་ཁྱོད་ཉིད་ལགས་པས་བསྐལ་པ་རྒྱ་མཚོར་ཞབས་བརྟན་གསོལ། །
ལྟོས་དང་ཁྱོད་ཀྱི་དགེ་མཚན་འོད་སྣང་གུར་དུ་ཕེབས་པའི་མཁའ་ལམ་ན། །
132



ཟླ་བ་ལྷ་མོར་ཕུལ་བའི་སྙན་ངག
གཤོག་ཟུང་འདབ་མ་ལྡེམ་པོར་སྒྱུར་བཞིན་ལྷོ་ཕྲེང་བསྒྲིཊ་པའི་ཁྲུང་ཁྲུང་ཁྱུ། །
འཕྲལ་རྐྱེན་འབྱུང་བཞི་འཐབ་པའི་ཆོ་འཕྲུལ་རླུང་གི་འཁོར་ལོར་མི་འཇིགས་
པར། །
ཞོགས་པའི་སྐྱ་རེངས་མགྲོན་དུ་བསུ་ཕྱིར་མཐོ་བའི་ནམ་འཕང་གཅོད་ལ་་་་
བརྩོན། །
1995. 11. 2 རོང་བོ་ནས་བྲིས།
གོ་དྲུག་ལོའི《སྦྲང་ཆར》དེབ་གསུམ་པའི་སྟེང་བཀོད།།
133



ལང་ཚོའི་ཞབས་རྗེས། །
ལྷོ་ཕྱོགས་རྒྱ་མཚོའི་འགྲམ་གྱི་སྨོན་ཚིག
མཁས་རྒུའི་མཁྱེན་དཔྱོད་སྒྲ་ལྡན་འཛུམ་པའི་ཕུང༌། །
སྒྱུ་རྩལ་དྲི་བཞོན་དར་མས་བསྲུབས་པ་ལས། །
འཁྲུངས་པའི་དུས་དེབ་སྦྲང་རྩིའི་ཆར་རྒྱུན་ཅན། །
ཀུན་རྨོངས་རྒུད་པ་འཇོམས་པའི་སྨན་མཆོག་ཉིད། །
ངག་རིག་སྟོབས་སུ་རྫོགས་པའི་གཡས་འཁྱིལ་དུང་། །
དུས་རབས་དབུགས་ཀྱིས་བསྐུལ་པའི་ཆ་རེར་ཡང་། །
ཁམས་གསུམ་རྨོངས་པའི་གཉིད་སྟུག་ཉེར་དཀྲོགས་པའི། །
སྔོན་མེད་ལེགས་མཛད་རི་མོ་བླ་ན་མཐོ། །
སྡེ་བཞི་གངས་རིའི་མེ་ཏོག་བཞད་པའི་འཛུམ། །
རྫོགས་ལྡན་དཔལ་ལ་རྒོལ་བའི་སྣོད་བཅུད་ཀྱི། །
ཇི་སྙེད་ངོ་མཚར་སྟོན་པའི་རེ་ཁཱ་འབུམ། །
སྦྲང་རྩིའི་ཆར་བཞིན་འདི་ན་ཡིད་གར་འབབ། །
རྗོད་བྱེད་སྙན་ལྡན་རྒྱུད་སྐུད་གཅིག་ལ་ཡང༌། །
བརྗོད་བྱའི་གཟུགས་མཚར་འགྱུར་ཁུགས་སྟོང་རྫོགས་པའི། །
དགའ་སྐྱོའི་རོ་ལྡན་བརྩམས་སྒྲུང་རྒྱུད་མངས་མཆོག།
134



ལྷོ་ཕྱོགས་རྒྱ་མཚོའི་འགྲམ་གྱི་སྨོན་ཚིག
བློ་ལྡན་མཉེས་བྱེད་མཆོད་པའི་ཡོན་དུ་གྲུབ། ། །
མིང་ཚིག་འཇམ་པའི་རེག་བྱ་ལྷུན་གྱིས་གྲུབ། །
སྡེབ་སྦྱོར་སྒེག་མཛེས་རྐེད་སྐབས་ཡིད་གར་འོང་། །
སྡེ་བཞིའི་སྲོག་ལྡན་སྙན་ངག་ལུས་ཕྲ་མས། །
མ་དྲངས་བློ་ལྡན་གཞོན་ནུ་སུ་ཞིག་བདོག ། །
་
རབ་འབྱམས་འཚོ་བའི་སྐྱེད་ཚལ་ཡངས་པའི་གཞིར། །
དུངས་སེམས་ཉི་མ་བྱེ་བའི་དམར་འོད་ཀྱི། །
འགྲམ་ཆང་ལྷོད་ཀྱིས་ཟགས་ལས་མངོན་འཁྲུངས་པའི། །
ལྷུག་རྩོམ་པད་མའི་ཟེའུ་འབྲུ་རྨད་དུ་བྱུང་། །
གཞན་སྐད་འོ་མའི་ཆུ་གཏེར་བསྲུབས་པ་ལས། །
ལེགས་འཁྲུངས་བསྒྱུར་རྩོམ་ཟླ་ཤེལ་དྭངས་མའི་ཁམས། །
འདོད་འཇོ་བདུད་རྩིའི་ཟེགས་མ་ལྷུན་གྲུབ་པས། །
རང་རིགས་ཀུ་མུད་བྱེ་བའི་འཛུམ་རིས་གྲོལ། །
འགྲོ་མང་བློ་གྲོས་བ་ཀུ་ལ་ཡི་ཕོན། །།
དུས་རབས་བུ་མོའི་ཞིམ་མངར་འོ་གཅིག་གིས། །
ཕྱེས་ལས་རང་གྲོལ་སྙན་ངག་དྭངས་མའི་བཅུད། །
རོལ་བའི་ཡོ་ལང་ཀུན་དགའི་དཔྱིད་དུ་དཀྲིགས། །
135



ལང་ཚོའི་ཞབས་རྗེས།།
སྲིད་ཞིའི་བརྟན་གཡོའི་བཀོད་པ་ལྷ་ཡི་རྫིང་། །
ལུང་རིཊ་མགྱོཊ་འགྲོའི་འཕྲུལ་གྱིས་འཇལ་ཕོད་པའི། །
དཔྱད་རྩོམ་ཉིན་མོར་བྱེད་པའི་དཔལ་མཐོང་བས། །
ཁུངས་མེད་མུན་པའི་བླ་རེ་འཇའ་ལྟར་ཡལ། །
བདེན་གཉིས་ཆོས་ཁམས་ཆ་ཤས་རེ་རེར་ཡང༌། །
མི་འགྱུར་གཏན་ཚིགས་རི་མོའི་པྲ་ཕབ་སྟེ། །
འཁོར་འདས་ཆོས་ཀུན་རྫོགས་པར་སྟོན་མཁས་པའི། །
གནའ་རྩོམ་ཚད་མའི་པིར་ཚོན་བླ་ན་མཐོ། །
ལེགས་བཤད་འོད་བརྒྱའི་རང་མདངས་མ་ཡལ་བའི། །
སྣ་མང་ལོ་རྒྱུས་མུ་ཏིག་བསྟར་བའི་ཕྲེང་། །
མཁས་རྒུའི་རྣམ་དཔྱོད་མཚོ་ལས་ལེགས་འོངས་པ། །
སྐྱེ་རྒུའི་བསོད་ནམས་ཆུ་ཡི་ཤིང་རྟས་དྲངས། །
མཚོན་བྱ་མཚར་སྡུག་རིན་ཆེན་བྱེ་བའི་ཁམས། །
མཚོན་བྱེད་དར་དཀར་ཡོལ་བས་ཉེར་ལྕིབས་ཏེ། །
དཔྱོད་ལྡན་མཁས་ཀུན་དགྱེས་པའི་སྐྱེས་ཀྱི་མཆོག །
གབ་ཚིག་གསེར་གྱི་སྦྲུམ་བུས་ཡིད་བརྟན་འཕྲོག །
136



ལྷོ་ཕྱོགས་རྒྱ་མཚོའི་འགྲམ་གྱི་སྨོན་ཚིག
ཨེ་མ་སྔོན་མེད་དགེ་མཚན་གྲགས་དཀར་གྱི། །
སྙན་པ་གསར་བའི་བ་དན་འཕུར་བའི་རླབས། །
ཛམྦུ་པྲིཀྵས་མཚན་པའི་གླིང་འདི་ན། །
མ་ཁོགས་མཁའ་ལ་ལུད་པའི་ངོ་མཚར་བཀྲ། །
སླད་མར་གངས་རིའི་མཛེས་མ་སྦྲང་ཆར་མཆོག །
འཆི་མེད་ཚེ་དཔལ་རྒྱས་པའི་ལྷ་མོ་ལྟར། །
ཕུལ་བྱུང་ལང་ཚོ་ནམ་ཡང་མི་ཉམས་ཤིང་། །
འཕྲིན་ལས་བསྐལ་བརྒྱའི་བར་དུ་དར་བར་སྨོན། །
དེ་སྐད་ལྷོ་ཕྱོགས་རྒྱ་མཚོའི་འགྲམ་ངོགསནས། །
གྱེར་བའི་སྙན་ངག་དུངས་པའི་འགྱུར་ཁུགས་ཅན། ། ་་་་་
སྦྲང་ཆར་མིང་ཅན་སྙིང་གི་དགའ་མ་གང་། །།
དགུང་གྲངས་ཉི་ཤུ་བཞེས་པའི་སྐྱེས་སུ་ཕུལ། །
་ ཞ་མོན་ནས་བྲིས།
ཉིས་སྟོང་གཅིག་ལོའི《སྦྲང་ཆར》དེབ་བཞི་པའི་སྟེང་བཀོད།
137



ལང་ཚོའི་ཞབས་རྗེས།
ང་ད་དུང་ཤི་མེད། །
སྡོང་ལོ། གཡང་དུ་མཆོངས་པའི་མཛེས་མ་བཞིན།
ཡལ་གའི་བྲག་གཟར་མཐོན་པོ་ནས། དུས་ཚིགས་ཀྱི་གདུང་བས།
ལྷབ་ལྷུབ། ལྷབ་ལྷུབ་ངང་ལྕེབས།
མི་ཡུལ་གྱི་དྲོད་ཁོལ་འཁྱག་ཟིན། སྟོན་མཇུག
ཡོད་ཚད་ལ་ཐོབ་པའི་རྒྱུགས་ཤོག་སྐྱ་བོ།
ལས་དབང་གི་པིར་ཚོན་དམར་པོའི་འོག་ཏུ།
བདག་ལ་ཅིའི་ཕྱིར་རྒྱ་གྲམ་གྱི་རི་མོ་མང་། དཀོན་མཆོག་མཁྱེན།
སྟོང་དྲགས་པའི་རྡོག་ཁྲེས་འདི། །
ངའི་རྣམ་ཤེས་ཀྱི་ཕུང་པོས་ཐེག་པར་དཀའ།
ང་རང་འདི་ལྟར། གོར་ཐིག་གི་ཀློང་ནས་འགྱེལ་དུས། །
སྤྱི་གཙུག་ནས་རྐང་མཐིལ་བར་དུ་ཁ་བ་བབས། །
ཁ་བའི་ཁྲོད། ངས་རང་ཉིད་རོ་སྒམ་དུ་ཉལ་ཡོད་པ་རྟོགས་ཤིང་། ་
མི་ཚང་མས་ཧབ་ཆ་དང་བཅས་ལུས་སྟེང་ལ་ས་འདེབས་བཞིན་པ་ཚོར། །
ཀྱེ་མ། ང་རང་འདི་ལྟར་དུར་ཁུང་ནས་གཏན་དུ་གཉིད་དགོས་སམ།
མིན། ང་ད་དུང་ཤི་མེད། ང་ལ་འགུལ་ཀྱིན་པའི་སྙིང་དམར་དང་ཟུངས་
ཁྲག་ཡོད། ང་ད་དུང་ལངས་དགོས། །
ངས་མི་ཡུལ་ལ་དྲང་བདེན་རྩོད་དགོས། ངས་གནམ་འོག་ལ་བརྩེ་དུང་འབོད་
དགོས།
ངས་ད་དུང་སྙན་ངག་འབྲི་དགོས།
138



འགྲུལ་བཞུད་ཁྲོད་ཀྱི་སྙན་ངག་ཐོར་བུ།
འགྲུལ་བཞུད་ཁྲོད་ཀྱི་སྙན་ངག་ཐོར་བུ།
རྒྱང་བཞུད།
མྱུར་བགྲོད་མེ་འཁོར་སྤྲིན་དཀར་བང་ལས་མགྱོགས། ། །
ཕ་ཡུལ་རི་ཀླུང་གནམ་གྱི་མཐའ་ནས་ཡལ། །
མགོ་བོ་སྒུར་དུས་མིག་ཆུ་སེམས་ལ་ལྷུང་། །
མདུན་ལ་ལྟ་བཞིན་ཤུགས་རིང་དབང་མེད་ཤོར། །
ལྡོམ་པོའི་འཚོ་བ། །
གཞན་ཡུལ་མགྲོན་ཁང་ནང་ནས་གཉིད་མ་ཁུགས། །
སྒེའུ་ཁུང་ངོགས་ནས་སྟོན་གྱི་ཟླ་བར་བལྟས། །
གློ་བུར་ཡར་ལངས་རྡོག་ཁྲེས་ཡང་བསྐྱར་བསྡམས། །
སང་ཉིན་གང་ལ་འགྲོ་བ་ཆ་མ་འཚལ། །
ཁེར་རྐྱང་། །
དུ་བའི་སྨུག་ལོང་ཁང་མིག་ནང་དུ་འཁྲིལ། །
ཆང་དམ་སྟོང་བས་གཡས་གཡོན་ཀུན་ནས་བསྐོར། །
གྲོགས་མེད་གཅིག་པུས་ཞལ་དཀར་འདེགས་པའི་དུས། །
སྒྲ་ཕབ་རོལ་མོས་སེམས་པ་སླར་ཡང་རྨས། །
འཁྱམ་པོའི་ལོག་མལ།
ཁྲི་གདུགས་ཉི་མ་རྒྱ་མཚོའི་ཀློང་ལ་ནུབ། །
རླབས་ཀྱི་ལག་པས་གནམ་ལ་འགྲམ་ལྕག་གཞུ། །།
139



ལང་ཚོའི་ཞབས་རྗེས།
གྲུ་ཆེན་བསྐྱོད་མཚམས་རེ་ཞིག་བཞག་པ་ན། །
འཁྱམ་པོས་ལོག་མལ་བྲལ་བ་གཞི་ནས་རྟོགས། །
ཁེར་བགྲོད།
སྟོན་མཇུག་རླུང་བུས་སྐྲ་ལོ་ལྟག་པར་ཤད། །
ལོ་མ་སེར་པོ་རྐང་པའི་འོག་ནས་འཕུར། །
ཟླ་བ་ལྷ་མོས་གྲིབ་གཟུགས་ཁེར་རྐྱང་འདི། །
མཐོང་ནས་སྐྱོ་བས་མ་བཟོད་གྲང་འདར་རྒྱག།
འགྱོད་གདུང་། །
རྒྱུས་མེད་མི་ཡི་ཡུལ་ནས་ཉལ་སར་ལྷུང༌། །
ཆུ་ཁོལ་ཧུབ་གང་ལག་ཏུ་རེག་པར་དཀའ། །
དྲིན་ཆེན་ཕ་མའི་བྱམས་སྐྱོང་ཝ་ལེར་དྲན། །
སྔར་བྱས་ལས་ལ་འགྱོད་པའི་མཆི་མ་ལྷུང༌། །
L
，
，
སྐྱོ་ཤས།
ཉི་མ་ནུབ་ཅིང་བྱ་བརྒྱ་ཚང་ལ་ལོག།
སྨག་རུམ་ཀློང་ན་ཟླ་བའི་ཁེར་འགྲོས་དལ། །
ཁྲུང་ཁྲུང་སྐྱོ་སྐད་བསིལ་བའི་རླུང་གིས་འགྲེམ། །
ཀྱེ་མ་ས་མཐའི་མཚན་མོ་རིང་བ་ལ། །
ཕ་ཡུལ་དྲན་པ། །
འདུ་འཛིའི་གྲོང་ཁྱེར་ཆེན་མོའི་དུག་རླངས་ཁྲོད། །
རྩྭ་ཐང་ཁ་དབུགས་དྭངས་མོ་ཡིད་ལ་འཁོར། །
གཡོ་སྒྱུའི་གྲི་གུག་འཆང་བའི་མི་ཚོགས་གསེབ། །
140



འགྲུལ་བཞུད་ཁྲོད་ཀྱི་སྙན་ངག་ཐོར་བུ།
ལྷད་མེད་གངས་ཀྱི་རིགས་རྒྱུད་སྙིང་ནས་དྲན། །
འཕྲིན་ཡིག
བརྩེ་དུང་ཟུངས་ཁྲག་འཁོལ་བའི་རླབས་རྒྱུན་གྱིས། །
དམར་ཆུང་སྙིང་གི་ཉ་མོ་འདར་བའི་རིས། །
ཡིག་འབྲུ་ཕྲ་མོའི་མེ་ལོང་ལ་འཕོས་པ། །
མཐོང་ནས་དགའ་སྐྱོའི་མཆི་མ་ངང་གིས་འཐོར། །
བློས་བསླངས།
ཚེས་རིས་འཁྱོག་པོ་རྫིང་བུའི་རླབས་ལ་ཐོགས། །
སྐར་མ་འཛིན་ཕྱིར་ཉ་མོ་འཕྱོ་ཞིང་ལྡིང་། །
སྣ་མང་ཆུ་བྱ་རྩེ་དགར་རོལ་མཐོང་ནས། །
སྤུན་དང་ན་ཟླ་ཡིད་ལ་ཐེངས་གཅིག་དྲན། །
བློ་མོས།
གྲོང་མི་ཕལ་ཆེར་ཁྱིམ་གྱི་བཙོན་རར་ཚུད། །
དགོན་སྡེ་ན་ཡང་འགྲན་རྩོད་རྒྱུན་ཆད་མེད། །
བདག་ནི་སྟབས་བདེའི་རྡོག་ཁྲེས་ཙམ་འཁུར་ཏེ། །
མི་ཚེ་རྒྱལ་ཁམས་མྱུལ་ནས་གཏོང་བར་སྤྲོ། །
141



ལང་ཚོའི་ཞབས་རྗེས།
ནམ་ཉི་མར།
ནམ་ཉི་མར། ངའི་བྱེ་ཐང་ལ་མེ་ཏོག་བཞད་ངེས།
ཁ་བ་རླུང་རྟ་བཞིན་འཕུར་བའི་ལོ་ཟླའི་ནང་།
འཁྱག་རོམ་གྱི་སེམས་ཁ་རུ། །
གཙང་ཆུའི་ལྷད་མེད་ཀྱི་སྙན་ངག ཤག་ཤག་བཞུར།
དུས་ཚིགས་དང་ཉི་ལྡོག་གི་རྐྱེན་པས། གྲོགས་པོ་ཚོ།
ལྷགས་རླུང་གིས་བསྐྱོད་པའི་དར་ལྕོག་བཞིན།
ཁེར་རྐྱང་གི་རི་རྩེ་རུ། གྲང་ངར་གྱིས་སིག་སིག་འདར།
ནམ་ཉི་མར། དྲོད་ཁོལ་གྱིས་བཀྱགས་པའི་སྦྲ་ནང་ནས།
སྙིང་གཏམ་དང་སྦུ་རག་འཐུང་བའི་མོད་ལ།
142



ནམ་ཉི་མར།
སུ་ཞིག་གི། ལང་ཚོ་དང་ཟུར་མིག་གི་མངར་ཁས།
གཏན་དུ་བཟི་ངེས།
ཆོས་ཉིད་ཀྱི་འཁོར་བསྐྱོད་ཁྲོད། །
ཁུ་བྱུག་དང་ཁྲུང་ཁྲུང་ཡང་རང་ཡུལ་ལ་ལོག་རན།
འཇོལ་མོའི་དྲན་གདུང་གི་ཟབ་ས་ནས།
ཁ་བའི་གདུང་ལྭ་གྱོན་པའི། ནགས་ཚལ་གྱིས་ཀྱང་།
སྔོ་ཡུག་ཡུག་གི་ན་བཟའ་བརྗེ་ངེས། ནམ་ཉི་མར།
ངའི་རྨི་ལམ་གྱི་མཁའ་དབྱིངས་ནས།
གྱེས་བྲལ་གྱི་བར་སྟོང་བཏེགས་པའི། ཉི་མ་དང་ཟླ་བ།
སྐྱ་རེངས་ཀྱི་སྐུ་མགྲོན་བཞིན།
འོད་ཟེར་ཁྲི་ཕྲག་གི་གཞི་རུ་འཛོམ་སྲིད།
1998. 9. 16 རི་བོ་རྩེ་ལྔ་ནས་བྲིས།
143



ལང་ཚོའི་ཞབས་རྗེས།
སྙིང་གཏམ་མེ་ལོང་དགུ་སྐོར་མ།
ནམ་རྒྱུན་གྲོགས་མེད་གཅིག་པུར་ལུས་པའི་སྡུག།
སེམས་མེད་སྒེའུ་ཁུང་སྟོང་བས་ག་ལ་རྟོགས། །
ན་སོ་རྒས་དུས་བདེན་པའི་དཔང་པོ་མེད། །
སྙན་ངག་བརྩམས་ཏེ་དྲན་པའི་རྟེན་དུ་འཇོག།
སྟོན་གྱི་རླུང་པོས་དྲ་ཡོལ་ལྷབ་ལྷུབ་གཡོ། །
སྦལ་བའི་ཐན་སྐད་ཡང་ཡང་རྣ་བར་འཁོར། །
ན་ནིང་སྙིང་གཏམ་བཤད་སའི་སྡོང་འོག་དེར། །
ལོ་མ་སེར་པོའི་གསེར་ཉ་འཕྱོ་བ་མཐོང་། །
ཁྱོད་ཀྱི་སྐྱེ་ཡུལ་རྨ་ལུང་སྟོད་ནས་ཡིན། །
ང་ཡི་ཕ་ཡུལ་ཆོས་འཁོར་གཞུང་ནས་ཡིན། །
སྡེ་བ་གཉིས་པོ་ཁ་ཐག་རིང་ན་ཡང་། །
དམར་ཆུང་སེམས་པ་གཉིས་ལ་བར་ཐག་མེད། །
ང་ཡིས་བལྟས་བལྟས་དགུང་སྔོན་གནམ་ལ་བལྟས། །
144



སྙིང་གཏམ་མེ་ལོང་དགུ་སྐོར་མ།
རྣ་བས་ཉན་ཉན་འབྲུག་ཆུང་སྐད་ལ་ཉན། །
ཁྱོད་རང་སྐྱིད་ཅིང་བདེ་བའི་གཏམ་ཐོས་ཚེ། །
སེམས་ཀྱི་ཁོངས་ལ་དྲོད་ཁོལ་རྫོགས་མེད་འཁྱིལ། །
སང་ལོ་སླར་ཡང་རྒྱ་ལོའི་སྨོན་ལམ་ཐོག། ་་་
ངེད་གཉིས་འཕྲད་དེ་སེམས་གཏམ་གླེང་ཐུབ་བམ། །
གྱེས་ཤིང་བྲལ་ནས་ལོ་ངོ་གཅིག་ལྷག་འགོར། །
ནུ་མའི་གང་བུ་ད་ལྟ་ཅི་ཙམ་འབུར། ། ས ་
ཁ་སང་མི་འདོད་གཏམ་ངན་གློ་བུར་ཐོས། །
གང་ཁྱོད་གཞན་དུ་བག་མར་བརྫངས་སོ་ཟེར། །
གནས་ཡུལ་ཚོང་དཔོན་ཕྱུག་པོ་ཡིན་ནོ་སྐད། །
བདེན་ནམ་བདེན་ནམ་ཆུང་འདྲིས་དྲན་ཤིང་མ། །
ཀྱེ་མ་ང་ཡི་སྙིང་འདི་འགས་ལ་ཉེ། །
ཤུགས་རིང་དང་བཅས་རྨ་ཆུའི་འགྲམ་ལ་རྒྱུགས། །
ལྗོན་པའི་ཚོགས་ཀྱིས་མ་བཟོད་མགོ་བོ་བསྒྱུར། །།
མཆི་མའི་ལོ་འདབ་ས་ལ་ཤག་ཤག་ལྷུང་། །
རྒྱང་རིང་རི་ཀླུང་སྤྲིན་དང་སྨུག་པས་བསྒྲིབས། །
རྦ་རླབས་ཁྲོད་ན་ཀོ་གྲུ་ཁེར་འགྲོ་ཞིག།
མཆོངས་ཐེངས་གཅིག་གིས་རང་སྲོག་བཏང་ན་སྙམ། །
145



ལང་ཚོའི་ཞབས་རྗེས།
ཡིན་ཡང་ཕ་མ་ཟུང་གཅིག་ཤུལ་ན་ལུས། །
ཁྲི་གདུགས་ཉི་མ་ནུབ་མཚོར་ལྷུང་ཐེངས་རེར། །
དྲན་པའི་ཚེར་མ་སྙིང་གི་དཀྱིལ་དུ་ཟུག།
སྐར་མ་སྨེ་བདུན་བྱང་ནས་འཛོམས་པའི་དུས། །
ང་ཡི་སེམས་ནང་སྡུག་གི་མུན་པ་འཐིབས། །
ཟླ་འོད་འཕྲོས་པའི་མལ་ཁྲི་ཡངས་མོའི་སྟེང་། །
གང་དང་ཁྱོ་ག་ལྷན་དུ་རོལ་བར་ངེས། །
སྐབས་འདིར་བདག་ནི་གྲོགས་མེད་ཁེར་རྐྱང་ཉིད། །
ཁྱོད་ཀྱི་སོར་གདུབ་ད་དུང་ལག་ཏུ་འཆང་། །
སྙིགས་མའི་མི་སེམས་སྒོར་གྱིས་ཁ་ལོ་བསྒྱུར། །
རང་དབང་བརྩེ་དུང་སྲོལ་ངན་སྒྲོག་ལ་ཚུད། །
ང་ཡི་སྙིང་ནད་དགུང་གི་མཚམས་སྤྲིན་ཏེ། །
ནངས་དགུང་བར་ནས་མེ་ལྕེ་བཞིན་དུ་འབར། །
འདི་ལྟའི་ཐོབ་ཤོར་རྨ་ཁ་བཟོད་དཀའ་བས། །
ནམ་ཕྱེད་ལངས་ནས་འདྲ་པར་ལྟ་བའི་དུས། ། །
ལཱ་སྒྲོན་དམར་པོས་སྙིང་བརྩེས་མ་བཟོད་པར། །
མིག་ཆུའི་ཕྲེང་བ་མཚམས་ཆད་མེད་པར་བཞུར། །
ཨ་རག་འཐུང་ཡང་སེམས་ནད་སྔར་ལས་ཐུ། །
146



....
.
་
་
སྙིང་གཏམ་མེ་ལོང་དགུ་སྐོར་མ།
སྟོད་ལྭ་གཡང་ཤམ་བྱས་ཏེ་སྒོ་རུ་བུད། །
གནམ་མཐར་ཁྲུང་ཁྲུང་ཁེར་འཕུར་བྱེད་པ་མཐོང་། །
སེམས་དང་ལུས་པོ་གྲང་བས་འཁྱག་སིབ་སིབ། ། །
མེ་ཏོག་ཚལ་གྱི་གོམ་འགྲོས་ལྕི་ཞིང་དལ། །
ཡིད་གདུང་གྲོགས་མོ་ཁྱོད་ཀྱིས་རྟོགས་པར་དཀའ། །
དོ་ནུབ་ཟླ་བའི་དཀྱིལ་འཁོར་སྒོར་ན་ཡང་། །
གང་དང་བྲལ་བས་སེམས་པ་ཕྱེད་ཀ་ཉིད། །
བགྲོད་པའི་ལམ་བུར་ཕྱི་མིག་ལྟ་བའི་ཚེ། །
རབ་རིབ་སྨུག་པ་ཙམ་ལས་གཞན་མི་མཐོང་། །
གདོད་མའི་རི་གྲོང་སྔར་བཞིན་གནས་ན་ཡང་། །
ཡོད་ཚད་སྟོང་བར་གྱུར་པའི་ཚོར་སྣང་བྱུང་། །
ངས་ནི་ཁྱོད་ལ་སྙན་ངག་གྲངས་མེད་ཕུལ། །
ཁྱོད་ཀྱིས་ལན་དུ་རེ་སྒུག་གཅིག་པུ་གནང་། །
ད་ལྟ་འབྱོར་ལྡན་ཚོང་པའི་རྗེས་སུ་འབྲངས། །
དབུལ་ཕོངས་ཁོ་བོས་དྲན་གདུང་བརྩམས་ནས་ཅི། །
སྐར་མ་ཟུང་གཅིག་རིམ་གྱིས་མོག་པོར་གྱུར། ། །
མཚོ་འགྲམ་ཟླ་བའི་དཀར་འོད་དེ་ཡང་ཉམས། །
འགྱུར་མེད་མནའ་ཚིག་བཏབ་པའི་སོར་གདུབ་ཀྱང་། །
ངས་སུ་འབྲངས། །
147



ལང་ཚོའི་ཞབས་རྗེས།
འདི་ལྟར་གཙང་པོའི་ཀློང་ལ་བསྐུར་དགོས་སམ། །
བརྩེ་དུང་ལས་འཕྲོའི་མདུད་པ་ཆད་པར་ངེས། །
ལྷད་མེད་སེམས་ཀྱི་གསེར་འོད་ངང་གིས་ཉམས། །
ད་ནི་འཁོར་བའི་ཁྱིམ་གཞི་འཛིན་འདོད་མེད། །
གནམ་འོག་འཁྱམས་པོ་དང་པོ་བྱེད་པར་འདོད། །
རྒྱུན་དུ་འགྲོ་རོགས་གྲིབ་མ་ནག་རིལ་ཉིད། །
སྐྱོ་གྲོགས་སྙན་ངག་ལྷ་མོ་ཁོ་ནས་བྱེད། །
གང་ཁྱོད་མཚན་མོ་རེ་བཞིན་གནམ་ལ་ལྟོས། །
ཟླ་བ་ཁེར་འགྲོ་དེ་ནི་བདག་དང་མཚུངས། །
ལང་ཚོའི་སྙུག་རྩེ་བསམ་གཞིག་ཀློང་ནས་ཟད། །
སྐྱོ་གདུང་སྨ་རའི་ནགས་ཚལ་ཉིན་བཞིན་རྒྱས། །
ནམ་ཞིག་ལུས་སེམས་སོ་སོར་གྱེས་པའི་དུས། །
བརྩམས་ཆོས་བམ་པོ་རུས་པའི་ཚབ་ཏུ་འཇོག།
མུན་འཁྱག་རྒོད་པའི་ལོ་ཟླའི་དུར་ཁུང་འདིར། །
བདག་ལ་སྨོན་པའི་རེ་བ་གཞན་ཅང་མེད། །
ཁྱོད་ཀྱི་འཛུམ་ཞལ་ལན་གཅིག་མཇལ་ཐུབ་ན། །
ང་ཡི་མིག་ཟུང་ཡུན་གྱིས་བཙུམ་ཡང་ཆོག།
བདག་གི་རྨི་ལམ་ཁང་ཆེན་དམར་པོའི་ནང་། །
1 48



L
---
---
སྙིང་གཏམ་མེ་ལོང་དགུ་སྐོར་མ།
ཁྱོད་ཉིད་སྒྱུ་མའི་གཟུགས་ཀྱིས་ཡང་ཡང་འོངས། །
ཡིན་ཡང་གང་གི་སེམས་ཀྱི་འཇིག་རྟེན་ལ། །
ང་ཡི་རྐང་རྗེས་ཐེངས་གཅིག་བབས་ཨེ་མྱོང་། །
ཁོ་བོའི་རྣམ་ཤེས་སྟོན་གྱི་ཕྱེ་མ་ལེབ། །
མཇུག་མཐར་ཁྱོད་ལ་སྐོར་བ་ལན་གསུམ་རྒྱུག།
འདས་པའི་ལྷན་འཛོམས་སྐྱིད་ལ་འཁྲེང་བ་མིན། །
སྐྱེ་བ་གཞུག་མར་འདུས་པའི་སྨོན་ལམ་ཙམ། །
སྡུག་བསྔལ་ཁྲོད་ནས་བདེན་པའི་གནས་ལུགས་རྙེད། །
འདུ་བྲལ་ཟློས་གར་འཁོར་བའི་གཤིས་སུ་གྲུབ། །
བརྩེ་དུང་མེད་ཀྱང་མཛའ་བ་སྔར་བཞིན་གནས། །
ཁྱོད་ཀྱི་འཚོ་བ་དྲོད་ཀྱིས་འཁྱུད་པར་སྨོན། །
བུ་དང་ཚ་བོ་མང་པོས་བསྐོར་བར་ཤོག།
ཁྱོ་བོས་ཤ་ཚ་སྙིང་ནས་གཅེས་པར་ཤོག།
རྒྱུ་དང་འབྱོར་བ་མཆོག་ཏུ་དར་བར་ཤོག།
མདོར་ན་ཁྱིམ་ཚང་གང་པོ་སྐྱིད་པར་ཤོག།
149



ལང་ཚོའི་ཞབས་རྗེས། ་
་
།
སྙན་ངག་པར་མགུར་ཆམ་བཞེས།
སྙན་ངག་པར་མགུར་ཆམ་བཞེས། །
སྙན་ངག་པ། གནས་ཚང་མ་རྙེད་པའི་རྣམ་ཤེས་ཉམ་ཐག་ཅིག
བར་དོའི་འཇིགས་སྐྲག་གི་འཕྲང་ལམ་ནས།
སྙན་ངག་པས་རང་ཉིད་ཐེངས་མང་བགྲོངས་ཤིང་།
ཉི་འོད་དྲོ་སའི་མེ་ཏོག་གི་ཞིང་ཁམས་ཤིག་ལ།
ཧམ་པ་དང་བཅས་པའི་རེ་སྨོན་གྱི་འཇའ་ཞགས་ཡང་ཡང་འཕངས།
རྔམས་མཐོ་བའི་རི་ཚོགས་ཀྱི་ཁོར་ཡུག་ན།
སྙན་ངག་པའི་སེམས་པ་དང་རལ་གྲི་ལོ་མའི་ནགས་ཚལ་ཡོད། །
སྙན་ངག་པར་མགུར་ཆམ་བཞེས། སྙན་ངག་པ་ནི།
ཤི་གསོན་གྱི་བྱེ་མ་ལ་ཁ་རུ།
འཕག་འཚག་རྒྱག་བཞིན་པའི་ཚེ་སྲོག་ཆུང་ངུ་ཞིག་དང་།
གཤེད་མའི་གཡོ་འཕྲུལ་གྱི་མཚོན་འོག་ཏུ། །
ལུས་རྟེན་གཞན་ཞིག་བརྗེ་ཁ་མའི་སེམས་ཅན་ཉམ་ཐག་ཅིག
སྙན་ངག་པའི་གཡས་གཡོན་ན།
150



སྙན་ངག་པར་མགུར་ཆམ་བཞེས།
མཆེ་སྡེར་དང་ང་རོ་གྲངས་མེད་རྣོ་དབལ་གྱིས་འཕུར་ཞིང་།
མདུན་ཕྱོགས་ནི། མེ་མུར་བརྡལ་བའི་བགྲོད་ལམ་ཉིད།
ཡིན་ཡང་། སྙན་ངག་པས།
རྒྱང་རིང་ནས་བུད་མེད་ཀྱི་གཙང་པོ་ཞིག་མཐོང་ཞིང་།
དེའི་ཆེད་དུ། ཞུམ་པ་མེད་པར།
མདུན་ནས་མདུན་དུ་བསྐྱོད།
སྙན་ངག་པར་མགུར་ཆམ་བཞེས།
སྙན་ངག་པའི་ཕྱི་མིག་གི་མཚམས་སྤྲིན་འོག་ན།
ཁ་བས་མནན་པའི་སྦྲ་ཁྱིམ་དང་།
ལོ་ཟླ་ཐོད་ལ་བཟུང་བའི་ཕ་མ་གཉིས། ད་དུང༌།།
བསམ་སོ་མ་འབུས་པའི་མིང་སྲིང་ཚོ…....
བག་ཆགས་ཀྱིས། ཡོད་ཚད་གསལ་ལེར་མངོན་ཡང་།
གདམས་གསེས་ཤིག་གིས། །
ཁོ་ཚོའི་འཇིག་རྟེན་དང་རྒྱང་ཐག་བཀྱེད་དགོས་བྱུང་།
བར་སྐབས་འདིར། སྙན་ངག་པས་རང་ཉིད་ནི།
སུས་ཀྱང་མ་བཅོས་པའི་བརྩམས་ཆོས་ཉག་གཅིག་ཏུ་རྟོགས་པས།
མགུར་ཆམ་འདིའི་གོ་རིམ་ཁྲོད་སྨྲ་བ་ཡོངས་སུ་གཅོད་འདོད། །
151



ལང་ཚོའི་ཞབས་རྗེས།
སྐྱེད་མོས་ཚལ་དུ་གཅིག་པུར་ཆང་གིས་བཟི།
སྐྱོ་བའི་གོམ་ཁ་མེ་ཏོག་ཚལ་ལ་བསྒྱུར། །
ཁེར་རྐྱང་གྲིབ་གཟུགས་སྨྱུག་མའི་གསེབ་ན་གཡོ། །
གྲང་བསིལ་རླུང་བུས་སེམས་དང་སྐྲ་ལོ་བསྒུལ། །
བསུང་ཞིམ་སྣ་བར་འཐུལ་ཡང་སྤྲོ་སྣང་མེད། །
མཚན་ཞག་གང་བོར་རྨིས་པའི་རྨི་ལམ་ནང་། །
ཆུང་འདྲིས་བྱམས་པའི་བཞིན་རས་རྐྱང་རྐྱང་འཁོར། །
ཚེ་འདིར་ལྷན་འཛོམ་སྐལ་བས་ཕོངས་པ་འདི། །
སྔོན་ལས་བཙན་པོའི་བཀོད་སྒྲིག་ཡིན་ནམ་ཅི། །
རྨི་ལམ་འཕྲུལ་སྣང་ཙམ་སྟེ་ག་ལ་བདེན། །
མངར་སྐྱུར་བྲོ་བ་རང་ཉིད་གཅིག་པུས་རྟོགས། །
མེ་ཏོག་འདབ་ལོ་སྐྱེ་འཐོར་གྲངས་མང་པས། །
དྲན་པའི་སེམས་ལ་ཡང་ཡང་གསལ་དག་འདེབས། །
ཁུ་བྱུག་མོན་ལ་ལོག་ཀྱང་སང་ལོར་འཁོར། །
བྲལ་རྗེས་སྐྱོ་བའི་མིག་ཆུ་ཅི་ལ་འབྱིན། །
འདུ་གྱེས་ལས་འཕྲོ་སུས་ཀྱང་དཔོག་མིན་པས། །
ནམ་ཞིག་མལ་ཁྲི་གཅིག་ལ་འཛོམས་ཀྱང་སྲིད། །
མིག་གིས་རླུང་ནག་འཚུབ་མ་རྒྱང་ལ་བསྐྱལ། །
152



སྐྱེད་མོས་ཚལ་དུ་གཅིག་པུར་ཆང་གིས་བཟི།
ལག་ནང་སྨྱུག་མའི་ཡལ་ག་ཚོར་མེད་བཅག།
སུན་པའི་དུས་འདིར་སྨྲ་བ་མི་འབྱིན་ཞེས། །
དོན་མེད་ནེ་ཙོའི་སྟེང་ལ་རྡོ་ཆར་ཕབ། །
ངང་བའི་བུ་མོ་མཚོ་ལ་འདོད་དགུར་རྩེན། །
རླུང་གི་ཤིང་རྟ་གང་འདོད་ཕྱོགས་སུ་རྒྱུ། ། །
སྲོལ་ངན་སྒྲོག་གིས་བསྡམས་པའི་ཉམ་ཆུང་ལུས། །
ནམ་ཞིག་བཅིངས་གྲོལ་རང་དབང་ཐོབ་པར་འགྱུར། །
ཉ་གང་ཟླ་བའི་མཛེས་དཔལ་མྱོང་གྲོགས་མེད། །
སྙུག་རྩེ་བསྒྱུར་ཡང་སྙན་ངག་སུ་ལ་འབུལ། །
ཤུགས་རིང་དབུགས་ཀྱིས་ཐ་མག་གྲངས་མེད་བསྒྲོན། །
སྐྱོ་བའི་ཆང་རག་ཡང་ཡང་ཞབས་དག་བརྒྱབ། །
ཁ་འདི་སྐོམ་དུས་ཆུ་ཞིག་འཐུང་ན་ཕན། ། །
མགོ་བོ་ན་དུས“ཨེན་ནད་ཅིན”གྱིས་ཆོག། །
ཆུང་འདྲིས་བྱམས་པ་དྲན་པའི་སྡུག་བསྔལ་འདི། །
སུ་དང་གང་གིས་སེལ་བའི་ཐབས་ཡོད་མིན། ། །
དགའ་དུས་དགའ་རོགས་མེད་པར་ཤུགས་རིང་ཤོར། །
སྐྱོ་དུས་སྐྱོ་རོགས་མེད་པར་མིག་ཆུ་ལྷུང་། །
དགའ་སྐྱོ་གང་ཡང་རང་ཉིད་གཅིག་པུས་མྱོང་། །
གདུང་བ་འདི་འདྲ་སུ་ཡིས་ཐེག་པར་ནུས། །
གེགས་མེད་དྲོད་ཁོལ་འབར་བའི་བརྩེ་དུང་ལ། །
སྨོན་ཞིང་རེ་ནས་ཚེ་ཡི་ཕྱེད་ཀ་འདས། །
153



ལང་ཚོའི་ཞབས་རྗེས།
སུ་ཞིག་ཁེར་རྐྱང་འཁྱག་པའི་འཚོ་བ་འདིར། །
སྙིང་རྗེས་བདག་ལ་དཔྱིད་དཔལ་སྩོལ་བར་འགྱུར། །
དགུང་སྔོན་ནམ་འཕང་གཏོད་པའི་འདབ་ཆགས་ཁྱུ། །
ནམ་ཞིག་རི་གླིང་ལྗོན་པའི་ཚལ་ལ་ལྡོག།
ཡིན་ཡང་བྱམས་པའི་གསེར་ཞལ་མཇལ་བར་དཀའ། །
བགྲོད་པའི་ལམ་བུ་དག་ལ་སྤང་རྩྭ་སྐྱེས། །
སྨྱུག་མའི་ལྗོན་ཚལ་ད་དུང་འགྱུར་མེད་གནས། །
ལྡིང་ཁང་དབུས་ན་སྔར་གྱི་དགོད་སྒྲ་མེད། །
རྐུབ་སྟེགས་སྟེང་ནས་གཅིག་པུར་ཡུན་རིང་བཙོག།
ལོ་མ་སེར་པོ་སྙན་དེབ་ངོས་ལ་འཐོར། །
རྒྱ་ལྕང་རྩེ་མོ་རྒྱས་ནས་མཁའ་ལ་བསྙེགས། །
ཨ་གར་ལྗོན་པས་མེ་ཏོག་ཐེངས་མང་བརྗེས། །
ཕན་ཚུན་གྱེས་ཏེ་ལོ་ངོ་བཅུ་ལྷག་འགོར། །
སྐྱིད་སྡུག་གནས་ཚུལ་ཙམ་ཡང་ཐོས་པར་དཀའ། །
ཞི་བདེ་རྒྱ་མཚོ་ཟབ་ཀྱང་ཕ་མཐའ་ཡོད། །
དྲན་གདུང་སྡུག་གི་མུན་པ་སངས་དུས་མེད། །
ཁ་བའི་འདབ་མ་རེ་རེ་སེམས་འཕྲིན་ཏེ། །
སྣག་ཤོག་གྲོན་པའི་ངལ་བ་ཅི་ལ་བསྟེན། །
ངང་ངུར་ཕོ་མོར་ཅེར་ནས་ཡུན་རིང་ལུས། །
གཙང་པོའི་ངོགས་ནས་རང་གི་ངོ་གདོང་མཐོང་། །།
རྒས་གཉེར་རི་མོས་སྙིང་ལ་ན་ཟུག་བསླངས། །
154



སྐྱེད་མོས་ཚལ་དུ་གཅིག་པུར་ཆང་གིས་བཟི།།
སྨ་རའི་ནགས་ཚལ་སྡུག་གི་དཔང་པོ་ཉིད། །
ཁེར་འགྲོ་ཟླ་བའི་སྐྱོ་གདུང་སུ་ཡིས་རྟོགས། །
སྲོད་ཀྱི་སེམས་པ་སྟོན་མཇུག་རླུང་བུས་དཀྲུགས། །
ཡུན་ཐུང་བྱིས་པའི་དུས་ཀྱི་མདངས་བརྩེ་ཡིས། །
བཞག་པའི་རྨ་ཁ་ཚེ་གང་སོས་པར་དཀའ། །
མཆི་མའི་ཕྲེང་བ་མེ་ཏོག་སྟེང་ལ་ལྷུང༌། །
དེ་ཡང་གདུང་བས་མ་བཟོད་འདབ་མ་ཟུམ། །
དྭངས་གསལ་རྫིང་བུའི་ངོགས་ཀྱི་གསེར་མིག་ཚོགས། །
ཅི་མི་སྙམ་པར་འཕྱོ་ལྡིང་གར་ལ་རོལ། །
ཁྲུང་ཁྲུང་སྐྱོ་སྐད་འདོན་བཞིན་ལྷོ་ལ་འཕུར། །
དགུ་ཚིགས་གཙང་པོས་དྲན་པ་རྒྱང་དུ་བསྲིངས། །
ཤིང་ལོ་སེར་པོར་བསྙེས་པའི་འཇོལ་ཆུང་མས། །
ཁེར་རྐྱང་པ་ཡི་སེམས་དོན་རྟོགས་སམ་ཅི། །
བདག་ནི་རྒྱལ་ཁམས་འགྲིམ་པའི་ལྡོམ་བུ་སྟེ། །
སུས་ཀྱང་དོར་བའི་པི་ཝང་དམར་པོ་ཞིག།
བརྩེ་ཞེན་སོར་མོས་ངག་གི་རྒྱུད་སྐུད་སྦྲེང་། །
ནང་དུ་དགའ་སྐྱོ་དབྱངས་ཀྱི་སྙིང་པོས་ཕྱུག།
ནམ་མཁའི་བྱ་ལ་བྱ་ཡི་འཕུར་གྲོགས་ཤིག།
ས་འོག་འབུ་ལ་འབུ་ཡི་ཉལ་རོགས་ཤིག།
ཀྱེ་མ་འཁོར་བའི་ངམ་ཐང་སྐྱ་མོ་ན། །
བདག་ཉིད་གྲོགས་མེད་གཅིག་པུར་ལུས་འདི་ཅི། །
155



ལང་ཚོའི་ཞབས་རྗེས།
གྲུ་ཁར་འགྲེང་སྟེ་སྐྱོ་གླུ་ཐན་ཐུན་བླངས། །
མིག་སྔར་ཕྱེ་ལེབ་ཆ་གཅིག་འཕུར་བ་མཐོང་། །
ཤུགས་རིང་དང་བཅས་ལྷུ་ཆང་རྔམ་འཐུང་བྱས། །
བཟི་ཐེངས་གཅིག་གིས་སེམས་ནད་བརྒྱ་ཕྲག་སེལ། །
མེ་ཏོག་སད་ཀྱིས་ཁྱེར་ཡང་ཕྱི་མིག་ཙམ། །
མི་འཕེན་ཉི་མའི་སེམས་རྒྱ་བསྔགས་པར་འོས། །
འདུས་བྱས་ཆོས་རྣམས་ཀུན་རྫོབ་སྒྱུ་མ་སྟེ། །
བདེན་པར་ཞེན་ནས་རང་སྡུག་ཅི་ལ་ཉོ། །་
གཙང་པོའི་ཆུ་ལ་བརྩེ་སེམས་མི་ལྡན་པས། །
མགོ་ཁུངས་འཚོལ་བའི་ངལ་བ་ཅི་ལ་བསྟེན། །
གལ་སྲིད་གནམ་སྔོན་ཁྱོད་ལ་མིག་ཡོད་ན། །
མགོ་ནག་སྐྱིད་སྡུག་ལན་གཅིག་སྙོམ་པར་འཚལ། །
2002. 2. 1 ཧྲང་ཧའེ་ནས་བྲིས།
156



ཨ་མ་སྒྲོལ་མ།
ཨ་མ་སྒྲོལ་མ།།
ཨ་མ་སྒྲོལ་མ། ལྷག་བསམ་གྱི་ཤེལ་གཤོག་མཉེན་མོ།
འདར་འདར་གྱིས་སྐྱོང་བའི་སྐུ་མགྲོན་དཀར་པོ། །
བྱིན་རླབས་ཀྱི་ཉི་ཆར་ཀློང་ནས། །
འདབ་ལོ་མ་རྒྱས་པའི། མེ་ཏོག་གི་སེམས་ཁ་རུ།
འགྱུར་ཁུགས་ཀྱིས་འཕུར་ཏེ་ལོ་མང་འགོར།
ཆེས་ཐོག་མའི། བག་རྟ་གྲངས་མེད་ཀྱི་ཕེབས་འབྱོར་ཁྲོད།
ཨ་མ་སྒྲོལ་མ། སྲས་མོའི་ང་རྒྱལ་དང་ལྷན་དུ། །
བསམ་བློ་རིགས་ཤིག་གི། མཆོད་ཁྲིའི་སྒང་ལ། །
འཇོལ་མོ་བཞིན་མཛེས་སྡུག་གིས་བབས་ཏེ། །
དུས་ཚིགས་ཀྱི་གདུང་བར་ཁ་འཛིན་མཛད།
ཞབས་རྗེས་ཀྱི་མེ་ཏོག་གྲངས་མེད། སུ་ཞིག་གི།
འཇིགས་པ་མཐའ་མེད་ཀྱི་གཡང་ཁར་ཡང་ཡང་བཏབ།
ཕ་མ་བུ་གསུམ་གྱི། སྐྱབས་འཇུག་གི།
157



ལང་ཚོའི་ཞབས་རྗེས།
མགྲིན་པར་ཞོགས་པའི་ཡིག་འབྲུ་དྲོན་མོ།
ཨ་མ་སྒྲོལ་མ། དད་འདུན་ཝལ་ཝལ་གྱི་མཁའ་དབྱིངས་ན།
ཐོག་ལྟར་རྣོ་ཞིང་གློག་བཞིན་འཁྱུག
ཨ་མ་སྒྲོལ་མ། ངའི་འཇིག་རྟེན་གྱི་ལུག་རྫི་བུ་མོ།
ཟུམ་པ་མེད་པའི། མཉེས་གཤིན་གྱི་སྤྱན་ཟུང་བར་ནས།
འཁོར་བའི་བྱེ་ཐང་ན་ལྟོགས་སྐོམ་གྱིས་འཕྱོ་བའི་གཡང་དཀར་ཁྱུ།
རྩྭ་ཆུ་འཛོམས་ཤིང༌། ཅེ་སྤྱང་དང་གྲང་ངར་མེད་པའི།
བདེ་དྲོད་ཀྱི་སྤང་ལྗོངས་ཤིག་ལ། རེ་རེ་བཞིན་དེད།།
ཨ་མ་སྒྲོལ་མ། གངས་རིའི་སྤྱི་གཙུག་ན་འཛུམ་པའི་བླ་གཡུ་སྔོན་མོ།
ཁྱོད་ཀྱི་དངོས་གྲུབ་ཕྱོགས་མེད་བཞུར་བའི་འོད་ཟེར་ངོགས་སུ།
འཁོར་བའི་བདེ་ལམ་འཚོལ་བའི་སེམས་ཅན་གྱིས། །
ཁ་བ་ལྟར་གཙང་བའི་སེམས་པ་བཏེགས་ཏེ།
མི་ཚེ་གཅིག་གི་སྙན་ངག་ཀློག
1998. 3. 25ཉིན།
158



སྙན་རྩོམ་སིལ་མའི་དོ་ཤལ།
སྙན་རྩོམ་སིལ་མའི་དོ་ཤལ།
ལྷ་ས།
མ་མཐོང་རྒྱང་ན་གནས་པའི་ཤམ་བྷ་ལ། །
འཆར་སྣང་ཀློང་ན་གངས་རིའི་གཟི་འོད་འབར། །
རེ་བའི་ཤིང་རྟས་དྲངས་ཏེ་ཁྱོད་དང་མཇལ། །
མི་འདོད་བློ་ཕམ་མཆི་མ་འཐོར་བཞིན་གྱེས། །
བསྐོར་ལམ། །
རྡོ་གཅལ་ངོགས་སུ་ཕྱག་རྗེས་རི་མོར་འགྱུ། །
ལྷ་ཁང་ཁ་དབུགས་མར་དང་ཚིལ་དྲིས་ཁྱབ། །
ལོ་ཟླའི་ཆགས་འཇིག་གསལ་བའི་རྩིག་ཐེམ་སྟེང་། །
དད་ལྡན་ཕོ་མོས་བསྐོར་རྡེའུ་གྲངས་མེད་སྤུངས། །
མར་མེ།
རང་གི་ཟུངས་བཅུད་ཕངས་མེད་མེ་རུ་སྦྱར། །
གཞན་གྱི་འཚོ་བར་འོད་ཀྱི་སྣང་བ་སྦྱིན། །
ནམ་ཞིག་ལང་ཚོའི་ལྡོང་རོས་ཟད་དང་ལྷན། །
སུས་ཀྱང་ཁྱོད་ཉིད་མི་མཐོང་ཚུལ་འདིས་སྐྱོ། །
ཆོས་ར་ཁུག་
རྣམ་དཔྱོད་མེ་རླབས་མཁའ་ལ་འཕྱོ་བའི་ཐང་། །
མ་རིག་བུད་ཤིང་ཐལ་བར་སྲེག་པའི་གནས། །
ང་རྒྱལ་དུ་ནག་གྱ་གྱུར་འཐིབ་པའི་ཚལ། །
ཕྲག་དོག་མེ་སྟག་ཅི་དགར་འཐབ་པའི་གྲྭ། །
159



ལང་ཚོའི་ཞབས་རྗེས།
རྒྱལ་མཚན།
ཕྱི་ཡི་མཚར་སྡུག་ཟ་འོག་གོས་ཀྱིས་བརྒྱན། །
ནང་གི་དེ་ཉིད་ཅང་མེད་སྟོང་བ་ཉིད། །
ཡིན་ཡང་གཡོ་སྒྱུའི་ཡུ་བ་བརྟན་དྲགས་པས། །
སྐྱེ་དགུའི་གཙུག་གི་རྒྱན་དུ་ལྷམ་མེར་འཁོར། །
ལབ་ཙེ།
རི་གསུམ་རྩེ་རུ་སྲོག་མེད་ཤིང་སྐམ་སྤུངས། །
འཆར་ཡན་དར་ཚོན་རྨུ་ཐག་ཕྱོགས་བཞིར་འཐེན། །
ལྐོག་གྱུར་ལྷ་བསང་དུད་སྤྲིན་ཡོལ་བའི་ཕག།
མགོ་ནག་མི་ལ་སྡོངས་གྲོགས་གནང་བ་མཚར། །
རླུང་རྟ།
རེ་བའི་ཤེད་ཀྱིས་དགུང་དུ་སྤུར་ན་ཡང་། །།
བཟློག་མེད་ལས་ཀྱིས་དམའ་མོའི་ས་རུ་ལྷུང་། །
རང་གི་རླུང་རྟ་རང་གིས་བསྐྱེད་པ་ལས། །
སེམས་མེད་ཤོག་བྱང་སྟོང་བས་ཅི་ལ་ཕན། །
ཞབས་བྲོ་ཁང་།།
གློག་ཞུའི་འཇའ་གུར་རིམ་གྱིས་མོག་པོར་གྱུར། །
ས་ཁིའི་རོལ་དབྱངས་མུན་པའི་ཀློང་ནས་བཞུར། །
ཕན་ཚུན་དམ་དུ་འཁྱུད་པའི་ཕོ་མོའི་ཚོགས། །
གོམ་སྟབས་འཆོལ་བཞིན་བརྗོད་མེད་དགའ་བ་མྱོང༌། །
་་་གློག་བརྙན། །
དོན་དམ་རས་ཡོལ་དཀར་པོའི་རྒྱབ་ལྗོངས་སུ། །
རྟེན་འབྱུང་གློག་ནུས་རྒྱུ་རྐྱེན་ཚོགས་པའི་མཐུས། །
ཀུན་རྫོབ་གཟུགས་རིས་གཡོ་བའི་བསླུ་བྲིད་ཀྱིས། །
འགྲོ་མང་ཆགས་སྡང་དགའ་སྐྱོའི་གླིང་དུ་ཁྲིད། །
160



སྙན་རྩོམ་སིལ་མའི་དོ་ཤལ། །
འདྲ་པར།
ལང་ཚོའི་མེ་ཏོག་འཛུམ་པའི་གཟུགས་ཀྱི་ལྗོན། །
ཚོན་ལྡན་པར་གྱི་གཙང་པོར་ཤར་བའི་འཕྲུལ། །
ནམ་ཞིག་མི་ཚེའི་དགུན་ལ་རོལ་བའི་དུས། །
འདས་པའི་ལོ་ཟླ་དྲན་པའི་གསལ་འདེབས་ཉིད། །
སྤོ་ལོ།
ཇི་ལྟར་གདུག་རྩུབ་གནོན་ཤུགས་དྲག་པོ་ཡིས། །
ཀླད་ནས་གཅུན་ཏེ་ས་ལ་བརྡབ་གྱུར་པ། །
དེ་ལྟར་སྟོབས་ཀྱིས་གྱེན་དུ་འཕགས་བྱེད་པའི། །
སྤོ་ལོས་ང་ཚོར་གསང་བའི་གསལ་ཅིག་འདེབས། །
རྒོངས་ཀ
ལ་ཁའི་ཉི་འོད་སྦྲ་ནག་ཀླད་ནས་འཕྲོ། །
གཡང་དཀར་འབའ་སྒྲ་སྒྲོག་བཞིན་ལྷས་རར་ལོག།
ཕྱུགས་རའི་ཤིང་སྒོ་འབྱེད་པའི་ཁྱིམ་བདག་མས། །
ཕྱག་གཡས་ཐོད་ལ་ཀེར་བཞིན་རྫི་བོ་བསུ། །
དགུན་གྱི་རྩྭ་ཐང་། ་
ཉམ་ཐག་འཛིན་མས་གངས་ཀྱི་གདུང་ལྭ་གྱོན། །
གཡང་དཀར་ཁམ་རྩྭ་མ་རེག་སྐྱོ་དབྱངས་འབྱིན། །
གནག་ཕྱུགས་ཟེ་བར་ཁ་བའི་ཕང་ཕུང་ཆགས། །
སྦྲ་འདབས་འཁྱགས་པས་གཅུན་ཏེ་གཡོ་བ་དཀའ།
སྐོར་བྲོ།
ཕན་ཚུན་མཐུན་སྒྲིལ་ལག་གདང་འཁོར་མོར་སྦྲེལ། །
མཛའ་བའི་རྐང་བྲོ་རྡོག་སྒྲ་གཅིག་གིས་སྒུལ། །
སྙན་པའི་གླུ་ངག་འཛུམ་གྱིས་མཁའ་མཐར་མཆོད། །
དུངས་པའི་སེམས་པ་མེ་ཕུང་གཟུགས་སུ་འབར། ། །
161



ལང་ཚོའི་ཞབས་རྗེས།
མཛའ་ན་མོ།
སྨྱུག་མའི་འཁྲི་ཤིང་གཡོ་བའི་གཟུགས་ལྡན་མ། །
ཙོང་རྐང་ཕྱི་ཤུན་བཤུས་འདྲའི་ལུས་ལྡན་མ། །
ཁ་དང་ལྷན་ཅིག་དགོད་པའི་མིག་ལྡན་མ། །
བརྩེ་བ་མེ་ལྟར་འབར་བའི་སེམས་ལྡན་མ། །
ཕྱིར་དྲན།
མེ་ཏོག་ཚལ་ནས་ཁྱོད་ཀྱི་དགོད་སྒྲ་དྲན། །
ཁ་བ་འབབ་དུས་ལྷད་མེད་སེམས་གཤིས་དྲན། །
སྟོན་ཟླའི་ངོགས་ནས་འཛུམ་པའི་ཞལ་རས་དྲན། །
སོས་ཆར་ཁྲོད་དུ་མཉེས་གཤིན་བརྩེ་བ་དྲན། །
རྨི་ལམ་གྱི་མནར་གཅོད།
གྲོགས་མོར་ལྷན་འཛོམས་སྙིང་གཏམ་གླེང་པ་སོགས། །
ནམ་ལངས་ཚེ་ན་རྨི་ལམ་ཉིད་དུ་རྟོགས། །
དྲན་པའི་སྐྱོ་བ་མེ་ལ་མར་ཁུ་བཞིན། །
ཆེས་ཆེར་བསྐྱེད་པས་གདུང་བ་བཟོད་པར་དཀའ། །
འཛོམས་འཕྲད།
ཡུན་རིང་མ་འཕྲད་སྙིང་སྡུག་མཛའ་ན་མོར། །
དོ་ནུབ་གློ་བུར་མལ་ས་གཅིག་ནས་འཛོམས། ། ་
གློག་སྒྲོན་དམར་པོར་ཆགས་སེམས་རྒྱས་གྱུར་པས། །
གསང་བའི་ལྟད་མོར་ནམ་ལངས་བར་དུ་བལྟས། ། །
རེ་སྒུག།
ཡར་ཀླུང་གཙང་པོ་བྱང་ནས་ལྷོ་རུ་འབབ། །
དགུ་ཚིགས་སྐྱ་མོ་ཤར་ནས་ནུབ་ལ་འཐེན། །
རེ་སྒུག་མཆི་མས་བརླན་པའི་སེམས་པ་ཞིག།
གངས་དཀར་རི་བོའི་རྒྱབ་ལ་རྟག་ཏུ་ཤོར། །།
162



སྙན་རྩོམ་སིལ་མའི་དོ་ཤལ།
པ
བརྩེ་མདངས།
རྫི་བོའི་འུར་ཆས་ཉི་གཞོན་ནུབ་ལ་བདས། །
འཇོ་གླུ་སྙན་མོས་སྤང་ལ་ལྷིང་འཇགས་བསུས། །
གློ་བུར་རྒྱང་ནས་འོངས་པའི་གླིང་སྒྲ་ཡིས། །
གཞོན་ནུ་མ་ཡི་གོམ་ཁ་ཕྱི་ལ་དྲངས། །
དུས་ཆད།
ནུབ་ཁའི་སྤྲིན་དམར་རྩྭ་ཐང་མཐའ་རུ་འཁྱིལ། །
སྔོ་རྩྭའི་གསེབ་ནས་བྱེའུ་ཆུང་མཁའ་ལ་འཕུར། །
མེ་ཏོག་སྤུ་ལོང་གཡོ་བའི་ནེའུ་གསིང་གཞིར། །
རྟ་ཕོ་ཟུང་དང་གྲིབ་གཟུགས་རིང་ཐུང་གཉིས། །
མཚན་མོ།
མར་མེའི་འོད་ཀྱིས་ལྷ་སྐུའི་མཆོད་སྟེགས་གསལ། །
ཆུང་མས་ལྡེམ་མྱུར་ངོམས་བཞིན་གུས་ཕྱག་འཚལ། །
འདོན་རྟ་སྙན་མོས་བུ་ཆུང་གཉིད་དུ་བརྫིས། །
ཁྱོ་གའི་མིག་མཐའ་ཆགས་པའི་མདངས་ཀྱིས་དམར། །
ཁྱོ་ཤུག
ཁྱོ་ཤུག་ལག་པ་གཡས་གཡོན་གཉིས་དང་མཚུངས། །
གཡས་ཁུར་ལྕི་དུས་གཡོན་གྱི་རམ་འདེགས་མཁོ། །
གཡོན་ཁུར་ལྕི་དུས་གཡས་ཀྱི་རོགས་ལ་བརྟེན། །་
ཟ་འཕྲུག་སྡུག་བསྔལ་ཕན་ཚུན་གཙུབ་ནས་སེལ། །
་ ་ ་ ་ མ་ཎི་ཁང་། །
ཚོགས་འདོན་འུར་འུར་གནང་བའི་ཁྱིམ་བདག་ཚོའི། །
མཉམ་བཞག་མིག་འོད་ངོགས་ན་གཅེས་ཕྲུག་སྨྱོ། །
ཆུང་མའི་ཚོགས་ཀྱིས་ཟས་ལག་འདི་ནས་ངོམས། །
ན་ཆུང་བུ་མོའི་ཤོམ་ལྭའང་འདི་ནས་འགྲན། །
163



ལང་ཚོའི་ཞབས་རྗེས།
ཟླ་ངོགས་ཀྱི་དགོན་སྡེ།
ཟླ་འོད་འོག་ཏུ་དགོན་སྡེ་འཇམ་ཐིང་ཐིང་། །།
ཕྱོགས་བཞིའི་རི་ཀླུང་བཞིན་རས་ནག་སྨུག་སྨུག།།
གཡེར་དྲིལ་བསྐྱོད་པའི་སིལ་སྒྲ་སྙན་ལྷང་ལྷང་། །
ཀྱི་ཧུད་གྲྭ་རྐྱང་ཉལ་ཁྲི་འཁྱག་ཤུར་ཤུར། །
ཐོལ་རྩོམ།
ཆུས་ཡོན་སྙན་ངག་སྐྱོ་གདུང་མཆི་མས་བརླན། །
ལིས་པེའི་རྩོམ་གྱི་རྣམ་ཤེས་ཆང་ལ་བརྟེན། །་
ཁོ་བོའི་བརྩམས་ཆོས་ཁེར་རྐྱང་འཚོ་བས་བསྐྱངས། །
བརྗོད་བྱའི་བླ་སྲོག་ལ་རྒྱའི་དབུགས་ཀྱིས་འཛིན། །
སྙན་ངག
ཁ་ཅིག་སྲོག་མེད་རྩོམ་གྱི་བེམ་རོར་འཇུ། །
འགའ་ཞིག་འབྲས་མེད་གཏམ་གྱི་སོག་མ་སྤུངས། །
ཚིག་གི་སྙན་ངག་དེ་དག་སྙན་ངག་མིན། །
དོན་གྱི་སྙན་ངག་ནང་གི་ལོངས་སྤྱོད་ཅིག།
རེ་བ་གཞན་ཞིག་
ནམ་ཞིག་འུ་གཉིས་གདོང་ཐུག་རྒྱག་པའི་དུས། །
བདག་མིག་ལིང་ཏོག་ནད་ཀྱིས་བསྒྲིབ་པར་སྨོན། །
གང་ཁྱོད་གཞན་ལ་དབང་བའི་ལང་ཚོའི་འཛུམ། །
མཐོང་ན་སླར་ཡང་ཞེན་ཆགས་སྡུག་བསྔལ་སློང༌། །
མཚན་གུང་། །
ནམ་གུང་མི་ཡི་རྒྱུ་འགྲུལ་ཡོངས་སུ་ཆད། །
ཕྱི་ནས་འཛེར་མ་ལྷུང་ཡང་ཐོས་པར་ངེས། །
གློག་སྒྲོན་དམར་པོ་བཀར་བའི་ཐོག་ཁང་གི།
དྲ་ཡོལ་ངོགས་ན་གཟུགས་མཚར་རབ་རིབ་གཡོ། །
164



སྙན་རྩོམ་སིལ་མའི་དོ་ཤལ།
དམ་བཅའ།
ཁོ་བོ་རྒྱལ་དུས་མི་ཚོགས་སྨྲེ་ངག་འབྱིན། །
གློ་བུར་འགྱེལ་དུས་གསོན་འདྲེ་གད་མོ་དགོད། །
སྐུ་གུའི་རལ་གྲིར་བདེན་པའི་རྣོ་སྦྱར་ཏེ། །
སྙིང་ཁམས་སྔོག་པའི་ཁྲག་གི་སྙན་ངག་འབྲི། །
2000. 5. 7ཉིན་ཞ་མོན་ནས་བྲིས། །
165



ལང་ཚོའི་ཞབས་རྗེས།
L
，
་
།
ས་ཆེན་གྱི་སྒྲོན་མེ།
རྟེན་འབྲེལ་གྱི་གནམ་འོག་ཏུ། །
སྣོད་བཅུད་དང་ཆོས་ཉིད་ཀྱི་གསང་བ་ཡོད་ཚད་ཤོང་།
བརྩེ་བྱམས་ཀྱིས། རང་ཉིད་ཡོངས་སུ་སྦར་བའི་ལོ་ཟླའི་ནང་།
དམ་ཚིག་གིས་ཟོས་པའི་ཚེས་རིས་ཀྱི་ཉམ་ང་ལས།
འོད་སྣང་གི་ཕྱག་རྒྱ་ཟབ་མོ།
མུན་ནག་ཁྲི་ཚོ་མང་པོའི་སེམས་ཁ་རུ་བཏབ་པས།
ཁ་ཕྱོགས་མ་ངེས་པའི་ཁྲུང་ཁྲུང་ཚོགས་ཀྱིས།
རང་ལམ་རྙེད་ཅིང་། རྒྱུ་སྐར་གྱི་ནགས་ཚལ་དུ།
མཚམས་སྤྲིན་གྱི་མེ་ཏོག་གྲངས་མེད་བཞད།
རི་ཚོགས་ཀྱི་དཔུང་མགོ་ཡུན་གྱིས་ལྷོད་མཚམས་ནས།
ཁྱོད་ཀྱི་ཉི་འོད་གསེར་མདོག་གིས་འཚེར་ཞིང༌།
གྲིབ་མ་མེད་པའི། མཆོད་རྟེན་གྱི་བང་རིམ་ལ།
རྒོད་པོ་དང་ཁྱུང་ཆེན་དུ་མ།
དུས་ཚིགས་ཀྱི་ཁ་བ་ནང་བཞིན། ལྡིང་ཞིང་འཁོར།
166



--
-
ས་ཆེན་གྱི་སྒྲོན་མེ།
ཅི་ཡང་མེད་པ་དང་མིན་པའི་གནས་ལུགས་ཀྱི་རྒྱབ་རི་ནམ་ཡང་བརྟན།
རྒྱུ་འབྲས་ཀྱི་བདག་པོ། - དྲང་དོན་གྱི་ཇག་དཔོན། ཁྱོད། །
ཁྱོད་ཀྱིས་མཐོན་པོར་བཏེགས་པའི་དཔལ་འབར་འོག་
རྒོད་ལ་ཤོར་བའི་མི་བསྲུན་ཁྱུ་གཅིག གང་ལ་བཤར། །
གངས་རིའི་ཉིན་སྲིབ་ལ་བཏབ་པའི་ཞབས་རྗེས་ནག་པོ། །
རིགས་རྒྱུད་ཀྱི་དབུ་འཕང་བསྟེན་པའི་བླ་སྲོག་ཡིན་ནམ།
སྨོན་ལམ་ལྟར་མཛེས་པའི་འཇའ་ཚོན་གྱི་ཕོ་བྲང་ནས།
་ ་་་
ལུགས་ལྡོག་གི་བློ་མིག་ཕྱེས་དུས། ངས་ཅི་ཞིག་མཐོང་བྱུང་། །
ཚོན་རྩི་བྱུགས་པའི་མཆུ་སྒྲོས་དང་གསེར་མདོག་གི་སྨྲ་བརྗོད་རེ་རེ། །
རྟོག་བཏགས་ཀྱི་བསང་ཁྲི་མཐོན་པོ་ན། མེ་ལྕེ་བཞིན།
གོ་རིམ་མེད་པར་ལྷབ་ལྷུབ་འབར། །
འཆར་ཡན་གྱི་སྒེའུ་ཁུང་མག་མོག་ནས། ཅིའི་ཕྱིར།
ངས་ཁྱོད་ཀྱི་སྐུ་བརྙན་ངོ་མ་དེ་མཐོང་མི་ཐུབ།
རློམ་ཆོག་པའི་སྐྲ་ལོ་སྨུག་པོ།
སྙན་ངག་པའི་ང་རྒྱལ་གྱི་ཅོད་པན་བཞིན།
ཕྲག་གོང་ལ་བདེན་ལུགས་ཀྱིས་འཁྱིལ་ཞིང༌།
མིའི་རིགས་ཀྱི་མཛེས་པ་འབར་བའི་གཟུགས་བྱད་དང་།
རིགས་རྒྱུད་ཀྱི་ཟུངས་ཁྲག་སིམ་པའི་སྣང་བརྙན་གསོན་པོ།
167



ལང་ཚོའི་ཞབས་རྗེས།
སྒྲོ་བཏགས་ཀྱི་སྤྲིན་པ་རལ་བའི་ཉི་མའི་དཀྱིལ་འཁོར་བཞིན། །
ནོར་ནག་གི་རྭ་ཅོ་གཟེངས་པའི་འཇིག་རྟེན་ལ་ག་ལེར་བུད་པས། །
ངའི་མཚོ་ཀློང་ནས། སྤྲིན་དཀར་དང་རྦ་རླབས་གྲངས་མེད་འཕྱུར།
མཇུག་མཐའི་གཟུགས་བརྙན་གྱི་མཚོ་ནང་འདིར།
ཁྲེལ་གཞུང་མེད་པའི། ཆུ་སྲིན་དང་དུག་སྦྲུལ་སྣ་ཚོགས་ཤིག
ངས་མཚོ་གཏིང་གི་ནོར་བུ་ངོ་མ་ཞིག་ལེན་མ་ཐུབ། །
བཟོད་བསྒོམ་ཞུ། ས་ཆེན་གྱི་སྒྲོན་མེ། བཅོམ་ལྡན་འདས།
ང་ལྟ་བུའི་གང་ཟག་གིས་ལན་པ་ལས།
ཁྱེད་ཀྱི་གསེར་འོད་ལ་ནམ་ཡང་འགྱུར་བ་མེད།
2002. 1. 17 ཧྲང་ཧའེ་ནས་བྲིས།
168



ཁ་སང་དེ་རིང་།
ཁ་སང་དེ་རིང་།
ཁ་སང་དེ་རིང་།
ཚོན་མདོག་གི་རླུང་བུ་རྔམས་ཀྱིས་འཕྱོ།
དཀྱིལ་འཁོར་གྱི་ལྷ་ཚོགས་འདར་ཤིག་ཤིག
མི་ཡུལ་གྱི་གསོལ་སྟོན་རྫོགས་ལ་ཉེ།
འདྲེ་ཚོགས་ཀྱི་བསྟན་པ་དར་ཞིང་རྒྱས།
ཁ་སང་དེ་རིང༌། །
སྤྲིན་ནག་གི་ལག་པས་ཉི་ཟླའི་སྤྱན་ཟུང་བཀབ།།
གངས་སེང་གི་འོ་མ་སྡིག་སྲིན་གྱི་མཆེ་བས་གཞིབ། །
ཙན་དན་གྱི་ནགས་ཀློང་ལ་ཁྭ་ཏས་གནས་གཞི་བཟུང༌།
བྲག་དམར་གྱི་བྱ་ཚང་དུ་སྤྱང་ཀིའི་འགྲོ་ལམ་ཆགས།
ཁ་སང་དེ་རིང་།
མཆོད་རྟེན་གྱི་གཟུངས་གཞུག་མངོན་ཆུང་གི་ཝ་མོས་འདུ།
དར་ལྕོག་གི་རྩེ་མོར་སྲིན་བྱས་ཧབ་ཆ་རྒྱག
གསེར་མདོག་གི་མཆོད་སྟེགས་ན་རྫ་ཙིག་གི་འགྱིང་འགྲོས་དལ།
དུར་ཁྲོད་ཀྱི་བར་སྣང་དུ་ཕོ་རོག་ཚོའི་སྨྲེ་ངག་འཕུར།
ཁ་སང་དེ་རིང་།
དུས་རབས་ཀྱི་བརླ་བར་ནས་ངས་རང་ཉིད་བོར།
འཛུམ་དཀར་གྱི་ཕ་རོལ་ན་བསླུ་བྲིད་ཀྱི་དུག་རླངས་འཁོལ།
མདུན་ཕྱོགས་ཀྱི་ལམ་བུ་ཡོད་ཚད་རལ་གྲི་ལོ་མའི་ནགས་ཚལ་འདྲ། །
169.



ལང་ཚོའི་ཞབས་རྗེས།
ཁ་སང་དེ་རིང༌།
སྒྲུབ་བྱེད་ཀྱི་གྲུ་ཁེམ་རྐྱེན་ངན་གྱི་འཁྱག་པས་བསྡམས།
དོན་སྙིང་གི་ལོ་མར་མི་འདོད་པའི་སེར་ཐིག་ལྷུང་།
ངས་རང་ཉིད་ལ་མཐའ་མཇུག་གི་བདེ་མོ་འཇོག་འདོད།
ཁ་སང་དེ་རིང༌།
ངའི་ལྷ་ཁང་ན་བྱིན་རླབས་ཀྱི་མཆོད་སྡོང་མེད། །
ངའི་མཁའ་དབྱིངས་ན་ཕུག་རོན་གྱི་གཤོག་འགྱུར་དབེན།
ངའི་མིག་ཟུང་ལས་ཁྲག་ཐིགས་མིན་པའི་ཁྲག་ཐིགས་འབབ།
ཁ་སང་དེ་རིང་།
ང་ལ་ཡུལ་ལུང་གང་རུང་གི་ལ་རྒྱ་གླེང་འདོད་མེད།
གྲོང་ཁྱེར་གྱི་ཁ་བའི་ཀློང་ནས་ང་ལ་ཚ་དྲོད་རྒྱས།
ངས་འགལ་འདུ་དང་ཕོག་ཐུག་མེད་པའི་ངལ་གསོ་ཞིག་བསྙེག་འདོད།
ཁ་སང་དེ་རིང༌།
ངའི་དམར་ཆུང་གི་སེམས་པ་སྟག་མོས་ཡོངས་སུ་ཟོས་ཚར། །
ངའི་ཟད་མཐའ་མེད་པའི་སྙིང་ནད་ཀྱི་དགྲ་བོ་རང་ཉིད་ཡིན།
ངའི་གཏམ་རྒྱུད་ཀྱི་གཤོག་རླབས་འཆི་བདག་གི་མེ་ལྕེར་འཐིམ་འདོད།
ཁ་སང་དེ་རིང༌། ང་མི་གྲལ་ལས་བུད་ཟིན། །
ཁ་སང་དེ་རིང༌། ངའི་གློ་ཁུག་སྟོང་བ་ཡིན།
ཁ་སང་དེ་རིང༌། ང་ལ་སྡོམ་ཁྲིམས་མེད། །
ཁ་སང་དེ་རིང༌། ང་རང་སྨྱོས་ཟིན།
ཁ་སང་དེ་རིང༌། ...…..
2002. 3. 11 རོང་བོ་ནས་བྲིས།
170



རྒྱ་སེ་མེ་ཏོག །
རྒྱ་སེ་མེ་ཏོག
སྣ་ཚོགས་གློག་གི་སྒྲོན་མེའི་བརྩེ་ཞེན་ཁྲོད། །
ཧྲང་ཧེའི་མཚན་ལྗོངས་ཉིན་མོ་ལས་ཀྱང་མཛེས། །
དགུན་གྱི་ཆར་བས་བརླན་པའི་སྲང་ལམ་ངོགས། །
མི་དང་འཁོར་ལོའི་འགྲོ་འོང་སྔར་ལྟར་གཡོ། །
གྲངས་མེད་ཆར་གདུགས་པདྨའི་འདབ་མ་ལྟར། །
ལམ་འགྲམ་གློག་འོད་ངོགས་ན་ཡོམ་ཡོམ་འགུལ། །
རང་རང་ཆ་རུ་བསྡེབས་པའི་ཕོ་མོའི་ཚོགས། །
འཛེམ་མེད་ཞིམ་པའི་འོ་དག་སྦྱོར་ཞིང་འགྲོ། །་
འཛམ་གླིང་གྲོང་ཁྱེར་གསུམ་པའི་མཚན་སྙན་དབྱངས། །
གླིང་བདུན་འཛིན་མར་གྲགས་པའི་གནས་མཆོག་འདིར། །
བུད་མེད་ཁྲི་ཚོ་བརྒྱད་བརྒྱ་ལྷག་མཆིས་ཀྱང་། །
བདག་ལ་སེམས་གཏམ་ཙམ་ཡང་གླེང་ཡུལ་མེད། །
ཁེར་རྐྱང་འཚོ་བ་ཡིད་ལ་བསམ་མི་ཕོད། །
ཨ་རག་ཆང་གིས་གཏན་དུ་བཟི་ན་སྙམ། །
སེམས་པ་ཁ་དབུགས་ལྟར་དུ་འཁྱག་སིབ་སིབ། །
_171



ལང་ཚོའི་ཞབས་རྗེས།
ཤུགས་རིང་འབྱིན་བཞིན་ཆང་ཁང་ཕྱོགས་སུ་བསྙེགས། །
གློ་བུར་ཕྱེ་ལེབ་དམར་པོའི་གླུ་གར་ཁང་། །
འཇའ་ཚོན་གློག་ཞུས་བརྒྱན་པའི་སྒོ་ཁར་སླེབས། །
རྒྱ་སེ་འཚོང་བའི་བུ་མོ་ཆུང་ཆུང་ཞིག།
མདུན་ལ་རྒྱུགས་ནས་མེ་ཏོག་ཉོའམ་འདྲི། ། ，
ཀྱེ་མ་སེམས་ལ་དངངས་འདར་ཐེངས་གཅིག་བསླངས། །
སྡུག་གི་རྨ་ཁ་སྙིང་གི་གཏིང་སར་རྨིས། །
བདག་ནི་ཕོ་ལོ་སུམ་ཅུའི་མི་རྐྱང་སྟེ། ། །
རྒྱ་སེ་མེ་ཏོག་ཉོས་ཀྱང་སུ་ལ་འབུལ། །་
2002. 5. 7 ཧྲང་ཧའེ་ནས་བྲིས།
172



གྱེས་བྲལ།
གྱེས་བྲལ།
མྱུར་མགྱོགས་མེ་འཁོར་སྐད་ཅིག་སྡུན་ལ་བཞུར། །
ལས་ཀྱིས་འདྲིས་པའི་མཛའ་མོ་ཤུལ་དུ་ལུས། །
སྒེའུ་ཁུང་ངོགས་ནས་གང་གི་སྐྱོ་འཛུམ་མཐོང་། །
མིག་ཆུས་བརླན་པའི་བཞིན་རས་སྙིང་དུ་སྡུག།
གྱིས་པའི་གདུང་བ་མ་བཟོད་མགོ་བོ་སྨད། །
སླར་ཡང་ཐོལ་གྱིས་དགྱེ་སྟེ་བདག་ལ་ལྟ། །
ལག་གཡུག་ནང་ན་སྐྱོ་གདུང་མཐའ་མེད་ཅིག།
ཕྱི་མིག་བར་ནས་སེམས་པ་སླར་ཡང་ཐོར། །
ཉི་མ་ནུབ་ཅིང་བྱ་བརྒྱ་ཚང་ལ་ལོག།
གནམ་སའི་མཚམས་ན་ཁྱོད་རང་ཐོ་ཡོར་བཞིན། །
མདུན་གྱི་ལམ་སྣེ་རབ་རིབ་མུན་པས་བསྒྲིབས། །
ཁ་བའི་འདབ་མ་བུ་ཡུག་ལྟར་དུ་འཚུབ། ། ་
དགུན་གྱི་མཚན་མོའི་འགྲུལ་བཞུད་སྐྱོ་ཞིང་སྡུག།
འཁོར་ཁང་ནང་དུ་ལུས་སེམས་འཁྱག་སིབ་སིབ། །
གློ་བུར་ཉིད་ཀྱིས་བསྐུར་བའི་ཀུ་ཤུ་དྲན། །
སོ་ཁམ་རེ་ལ་བྲོ་བ་རྫོགས་མེད་ཅིག།
173



ལང་ཚོའི་ཞབས་རྗེས།
གྲོགས་མེད་གཅིག་པུར་བཞུད་པས་སེམས་ཁོང་གྲང་། །
ཡིན་ཡང་ཁྱོད་ཀྱི་སྙིང་གཏམ་མེ་ཕུང་བཞིན། །
ང་ཡི་རྩ་ལམ་རེ་ན་འབར་ཀྱིན་པས། །
རྒྱང་བསྐྱོད་ལམ་ཁར་སྔར་མེད་སྟོབས་ཤུགས་སྩལ། །
“གྲོང་ཁྱེར་མེ་ཏོག་ཚལ་གྱི་ལོངས་སྤྱོད་ལས། །
གངས་ཅན་ཁ་བའི་ཀློང་གི་དྲོད་ཁོལ་ཞིམ། ། མ་
ཁོ་མོའི་ལུས་སེམས་དབྱར་གྱི་ཕྱེ་མ་ལེབ། །།
གངས་ལྗོངས་རྩྭ་ཐང་སྟེང་ནས་འཚོ་བར་མོས། །”
བདེན་ནམ་བདེན་ནམ་ང་ཡི་སྙིང་སྡུག་མ། །
སྐྱིད་ཨང་སྐྱིད་ཨང་སྨོན་པའི་འདོད་དོན་གྲུབ། །
སྔོན་ཚེ་ལྷ་གཅིག་འཕྲུལ་གྱི་ཀོང་ཇོ་ཡང་། །
ཁ་བ་ཅན་ནས་དགའ་མགུའི་དཔལ་ལ་རོལ། ། ་་་་་
ཀྱེ་ཀྱེ་སྙིང་གི་མཛའ་མོ་ཀྲང་ཡུས་ཧྥང་། །
མིག་ཆུ་མ་འདོན་འདུན་པ་སང་ལ་གཏོད། །
ཕྱི་ཉིན་ཉི་མ་སྤྲིན་ལས་གྲོལ་བའི་དུས། །
ང་ཚོ་གངས་འདབས་སྦྲ་གུར་དབུས་ནས་འཛོམ། །
2002. 1.7 ཧྲང་ཧའེ་ནས་བྲིས།
174



ཉི་འོད་འགམ་པའི་ཕོ་རོག་ཚོ།
ཉི་འོད་འགམ་པའི་ཕོ་རོག་ཚོ།
ཉི་འོད་དང་གྲང་ལྷགས་འགམ་པའི་ཕོ་རོག་ཚོ།
སྲོལ་རྒྱུན་གྱི་གྱང་ལྡེབས་ལ། གདུག་རྩུབ་ཀྱིས་བབས་ཏེ།
དམོད་མོ་ཡོད་ཚད་ཀྱི་རྡོ་ཆར་ཉོ་བའི།
ངག་རིག་གི་ཨག་འགྱུར་རྒྱག་པར་དགའ།
ཟླ་འོད་ཀྱི་བསླུ་བྲིད་འོག ཕོ་རོག་ཚོའི་གནས་ཚང་ལ།
རླུང་དམར་དང་སྲིན་བྱའི་འཇབ་རྒོལ་ཐེངས་མང་ཐེབས།
ནར་མ་སོན་པའི་བྱིའུ་ཕྲུག་ཚོ།
སྐྲག་དངངས་ཚད་མེད་ཀྱིས་ཕྱོགས་བཞིར་འཐོར་བས།
འཇམ་ཐིང་གི་བར་སྣང་ནས། སྐར་ཚོགས་ཀྱང་འདར་དགོས་བྱུང་།
ཕོ་རོག་ཚོ། ས་ཆེན་གྱི་གསང་བ་འཚོལ་བའི་མྱུལ་མ་ཡིན།།
ཉི་གྲིབ་ཀྱི་མཚམས་སུ་ཁུ་སིམ་མེར་བསྡད་དེ།
ཐང་སྟོང་དང་མཁར་ཤུལ་གྱི་ལྷིང་འཇགས་རྒུམ་རྗེས།
མུན་ནག་ལ་འཐབ་རྩོད་ཇི་ལྟར་བྱེད་པར་བསམ་བློ་གཏོང་།
175



ལང་ཚོའི་ཞབས་རྗེས།
སྐྱབས་བཅོལ་གྱི་རྔ་སྒྲ་དྲག་པོས། སྒྲུབ་གཏོར་དང་།
གྲོང་ཚོ་ཡོམ་ཡོམ་གཡོས་པས། །
གྲོད་ཁོག་ལ་ཚ་ངར་ལངས་པའི་ཕོ་རོག་ཚོས།
རྫུབས་མཐུག་པའི། གདོད་མའི་ནགས་ཀློང་བརྟོལ་ཏེ།
རུ་ཁྱིམ་གྱི་རྨི་ལམ་ནང་འཕུར་འོངས།
སྐྱ་རེངས་ཀྱི་སྔ་གཞུག་ཏུ། །
སྤོབས་པའི་གཤོག་ཟུང་རྡེབ་བཞིན། སྙན་ངག་གི་རིལ་བུ་རྒུམ།
ལོ་ངོ་སྟོང་ཕྲག་གི་ནགས་ཚལ་འདིས། །
སྔར་བཞིན། རྨ་བྱ་དང་འཇོལ་མོ། ད་དུང་ནེ་ཙོ་དག
ཆེས་མཛེས་སྡུག་གི་མགྲོན་པོར་བརྩི་བ་ལས།
མགྲིན་ངག་གི་དངོས་གྲུབ་རེ་བའི་ཕོ་རོག་ཚོར། །
བརྩི་བཀུར་དང་གདེང་འཇོག་ཅི་ཡང་མེད།
དོན་དམ་པར། སྐྱུག་བྲོ་བའི་ཝ་མོ་དང་སྤྱང་ཀི་ཡང་།
ཉིན་རེ་བཞིན་འཕེལ་ཀྱིན་པ་སུས་ཤེས།
རི་རབ་ཀྱི་གས་སྲུབས་ནས་ཡུན་རིང་སྒུག་མཐར།
རླུང་། དལ་བུར་ལྡང་འོངས་ཏེ།
རེ་སྨོན་གྱི་གཤོག་འདབ་ཡར་ལ་བཏེགས་པས།
176



ཉི་འོད་འགམ་པའི་ཕོ་རོག་ཚོ།
མཆི་མ་སེམས་ལ་འཁྱིལ་བའི་ཕོ་རོག་ཚོས།
ཡང་བསྐྱར། རང་ཉིད་འཁུར་ནས་ཕྱོགས་བཞིར་འཕུར།
ཞེན་ཆགས་ཀྱི་མནར་གཅོད་འཁུར་བའི་སྤྲང་པོ་ཁྱུ་གཅིག
ཕོ་རོག་ཚོ། རི་གསུམ་རྩེ་དང་ལུང་གསུམ་མདོ་ན།
ཅི་ཞིག་འཚོལ་ཀྱིན་པའི་རི་དྭགས་པ་ཡིན།
བུད་མེད་ཀྱི་གཟན་ལ་འཁོར་བའི་ཕོ་རོག་ཚོ།
ཕྱིའི་ཁ་དོག་ནག་ཀྱང་མཆིན་པ་དཀར། །
མཆོད་རྟེན་གྱི་ཐེམ་པར། བསྒམ་བརླིང་གིས་བབས་ཏེ།
འཇའ་ཚོན་གྱི་རྨུ་ཐག་ངོས་སུ། །
ཅི་མི་སྙམ་པར། རྟུག་དྲི་བཏང༌།
སྒྲ
རྒྱང་རིང་གི་སྐུ་མགྲོན་བསུ་བའི་འཕྲིན་སྐྱེལ་པ།
ཕོ་རོག་ཚོ། འོད་ཟེར་གྱི་ཡལ་ག་སྲུང་བའི་མེལ་ཚེ་པ།
ཡང་ན། ལྷ་ཆེན་གྱི་ལུང་བསྟན་བསྣམས་པའི་ཕོ་ཉ་སྐོར་ཞིག
2001. 11. 3 པེ་ཅིན་ནས་བྲིས།
177



ལང་ཚོའི་ཞབས་རྗེས། །
རྟོགས་པ་ཐོད་བརྒལ་གྱི་གླུ།
གསེར་གྱི་ཕོར་བ་རྨི་ལམ་ཞིང་ནས་བོར། །
ལྷ་ཡི་མེ་ཏོག་ལྕགས་རིའི་ཕྱི་ནས་བསྐྱུར། །
རལ་བའི་སྙེ་མ་མཚོན་གྱི་ཁམ་དུ་བྱིན། །
ལུས་ཀྱི་ཐོ་ཡོར་གཡང་གཞི་དམར་པོས་བརྒྱན། །
དཔུང་པའི་གྲུ་ཁེམ་ལོ་ཟླའི་རླབས་ཀྱིས་ཟད། །
དུས་བཞིའི་རྡུང་རྡེག་ཤ་ཆེན་པགས་པས་མྱངས། །
རྐང་གླིང་རོལ་མོས་བར་སྣང་གཤག་བཞིན་དུ། །
གངས་རིའི་ཉིན་སྲིབ་ཁེར་རྐྱང་གོམ་པས་གཞལ། །
དབེན་པའི་སྤྱིལ་བུར་གཙང་པོའི་མཛེས་སྡུག་འཁྱིལ། །
རྒྱ་མཐོངས་འོག་ཏུ་ཉལ་ཐའི་མེ་ཏོག་བཞད། །
བརྩེ་བའི་ཤིང་ལོ་ངེས་འབྱུང་མེ་ཡིས་བསྲེགས། །
སྙན་ངག་འདྲེ་སྐད་རིང་མོས་སུ་ཞིག་འབོད། །
ནུབ་ཀྱི་འཐོར་རླུང་ལྷོ་ཡི་མཚོ་མོར་ལྡང་། །
ཤར་གྱི་སྤྱང་ལྟོགས་བྱུང་གི་རི་ལ་འཁོར། །
178



རྟོགས་པ་ཐོད་བརྒལ་གྱི་གླུ།
འདོད་ཡོན་ཁབ་ལེན་རྡོ་ཡི་སྒྱུ་འཕྲུལ་གྱིས། །
གདོད་མའི་ལྕགས་ཀྱི་རྣམ་ཤེས་ཡོམ་ཡོམ་བསྒུལ། །
རི་ཁྲོད་བྱང་ཁོག་ཚུལ་འཆོས་སྨག་གིས་བཟུང༌། །
ཟླ་འོད་ངོགས་སུ་འདོད་པའི་མཆོད་མེ་འཛུམ། །
མཆི་མའི་སྐར་ཚོམ་འཐོར་བའི་བསམ་གཞིག་ཁྲོད། །
གསང་བའི་དུར་ཁུང་བསྔོག་པའི་ཐབས་ལམ་རྙེད། །
གསེར་ཏོག་ངོས་ནས་སྡང་ཞེན་ཁྲག་དྲི་ཚོར། །
དབུ་གདུགས་གཤམ་དུ་ལོག་སྤྱོད་གཡོ་གར་མཐོང་། །
དད་པའི་འཇའ་ཚོན་སྟོང་བའི་དབྱིངས་ལ་ཐིམ། །
ངེས་འབྱུང་ཆུ་མིག་དུས་ཀྱི་ཚ་བས་བསྐམས། །
ལོ་མང་དཀའ་ཐུབ་ཅན་གྱི་སྒོམ་མཚམས་པ། །
གློ་བུར་ནགས་ཀྱི་རྫིང་བུར་ཁྲུས་ལ་རོལ། །
མྱོས་བུམ་སྤོ་རུ་རང་ལ་དུར་ས་བརྐོས། ། ད་
ཐར་པའི་སྲོག་ཆུང་བརླ་ཡི་བྲག་ལ་བསྟིམས། །
མཚམས་སྤྲིན་ཁང་བཟང་རྐྱེན་ངན་རླུང་བུས་གཏོར། །
བསོད་ནམས་གསེར་གྱི་ཉི་མ་རི་ལ་ནུབ། ། །
179



ལང་ཚོའི་ཞབས་རྗེས།
དབང་ཐང་ཟླ་བའི་དཀྱིལ་འཁོར་ཀུན་ནས་བྲི། །
རླུང་རྟའི་གཤོག་སྒྲོ་དགུང་སྔོན་དབྱིངས་ནས་ལྷུང་། །
མདུན་དུ་རལ་གྲི་ལོ་མའི་ནགས་ཚལ་གཟེངས། །
སྡིགས་མཛུབ་མདུང་གི་ལབ་ཙེ་རྒྱབ་ཏུ་གཏད། །
གཡས་དང་གཡོན་ནི་མེ་མུར་བརྡལ་བའི་ལམ། །
ཀྱེ་མ་སེམས་པའི་བུ་ཆུང་སྙིང་རེ་རྗེ། །
རྣམ་རྟོག་སྒྱུར་འགོང་སྙིང་ལ་འཐུང་འཐུང་ནས། །
ལས་ཀྱི་ཁྲམ་བྱང་དཀར་ནག་རྨང་ནས་བརྗེད། །
སྒོ་གསུམ་སྒྲོག་ཐག་བཅད་པའི་མཐའ་མ་ལ། །
མི་འདོད་དམྱལ་བ་གསོན་པོ་མིག་གིས་མཐོང་། །
སྨ་རའི་དུར་རྡོ་འཁྲིགས་པའི་གདོང་ཁྱིམ་དུ། །
རྒོད་མ་ཁ་ཡི་མེ་ཞགས་རྒྱུན་མར་སྐྱོང༌། །
གཡུ་རལ་ཆར་སྤྲིན་བ་གམ་གཡོ་བའི་ནགས། །
རྒྱུ་སྐར་རྐང་སེན་རྩེན་པའི་སྟེགས་བུར་ལེན། །
ཉི་ཟླའི་འོད་ཁྱིམ་བསྙེགས་པའི་ཐང་དཀར་རྒོད། །
གློ་བུར་ས་ནག་གྲིབ་མའི་ཁུག་ལ་ལྷུང༌། །
180



རྟོགས་པ་ཐོད་བརྒལ་གྱི་གླུ།
སྒྱུ་མའི་གཟན་གྱིས་རྒྱུགས་པའི་ཁྭ་ཏའི་ཚོགས། །
ཁྱུང་ཆེན་ལྟ་བུར་འཇིགས་རུང་ཉམས་ཀྱིས་ལྡིང་། །
ཤུགས་རིང་རླུང་གིས་ཟླ་བའི་སྒྲོན་མེ་གཟིམས། །
སྐྱོ་བའི་རྦབ་ཆུས་མུན་པའི་སྐྲ་ལོ་སྦྱངས། ། ་ ་།
ཐ་མག་མེ་ཡིས་རྨི་ལམ་ལོ་མ་བསྲེགས། ། །
ཀུན་གཞིའི་ས་ཆེན་འགྱོད་གདུང་འོད་ཀྱིས་འདར། །
མ་
བྲག་རྡོར་འཕྲད་པས་གཙང་ཆུར་རྦ་རླབས་འཕྱོ། །
མེ་ཐབ་དབུས་ནས་རལ་གྲིས་ངར་ཆུ་འཐུང་། །
མྱ་ངན་དགུན་གྱི་བུ་མོའི་ཟུག་གཟེར་ལས། །
ངག་རིག་དཔྱིད་ཀྱི་ཁྱེའུ་ཅི་ཡང་སྦྲུམ། །་་
སྐར་མདའ་ལྟུང་ཡང་རང་འོད་ཉམས་མི་འགྱུར། །
འདབ་མ་ལྷུང་ཡང་དྲི་བསུང་སྔར་ལྟར་ཞིམ། །
སྐྱེ་རྒུའི་རྐང་མཐིལ་རྡུལ་གྱིས་བརྫིས་གྱུར་ཀྱང་། །
ས་ཡི་ཟླ་བའི་འོད་སྣང་མཁའ་ལ་འཕྲོ། །
ཀེང་རུས་སོ་ཁ་བསྒྲིགས་པའི་བར་དོའི་འཕྲང་། །
གཅིག་པུར་ཉུལ་བའི་རྐང་སྒྲ་སྙན་མིན་ཡང་། །
181



ལང་ཚོའི་ཞབས་རྗེས།
་
་
--
-
i
ནང་གི་དེ་ཉིད་དྲི་མས་བཏང་ལགས་ན། །
སྣང་སྟོང་ཉི་མའི་བུ་ལ་ཅིའི་ཕྱིར་འཇིགས། །
གངས་ཀྱི་བླ་སྲོག་སྐལ་ལྡན་ཤིང་རྟས་འཁྱེར། །
ཁྲུང་ཁྲུང་གཤོག་རྩེས་དགུ་ཚིགས་བཙན་རྫོང་གཏོར། །
ད་ནི་སྲོག་གི་ལྗོན་པ་འགྱེལ་ཡང་རུང་། །
གཏན་གྱི་འདུན་མའི་ཡལ་འདབ་ལྷོ་ལ་སྐྱོངས། །
དེ་སྐད་འདི་སྣང་སྒྱུ་མའི་མཚོ་ངོགས་ནས། །
ཐར་པའི་སྐམ་ས་བོར་བའི་སྨྱོན་པ་ཞིག།
མཛེས་མའི་གྲུ་གཟིངས་ཁ་ལོ་བསྒྱུར་བཞིན་དུ། །
ཐོལ་བརྒལ་རྟོགས་པའི་རྒྱང་གླུ་ཤུགས་ཀྱིས་གྱེར། །
2002. 3. 17 རོང་བོ་ནས་བྲིས།
་
་
182



ཨ་མ་ལགས།
ངས་ཁྱེད་ལ་ཚིག་གསུམ་ཞུ།
ཨ་མ་ལགས།
ངས་ཁྱེད་ལ་ཚིག་གསུམ་ཞུ།
ཨ་མ་ལགས། ངས་ཁྱེད་ལ་ཚིག་གསུམ་ཞུ། །
ལས་དབང་གི་བཀོད་སྒྲིག་ཅིག་གིས། །
ང་ཚོའི་བར་ལ་མ་བུའི་འབྲེལ་བ་བྱུང་ན་ཡང་།།
ངས་མི་ངོ་ཟིན་པའི་དུས་ཙམ་ནས། ད་བར་དུ། །
ཁྱེད་རང་དངོས་སུ་མཇལ་མ་ཐུབ། ཨ་མ་ལགས། །
ཚང་མས་བཤད་ན། ཏག་ཏག་ང་རང་མ་སྐྱེས་པའི་སྔ་རོལ་དེར།
སྙིང་རྗེ་མེད་པའི་ཇག་ཚོགས་ཀྱིས། །
རང་ཁྱིམ་གྱི་རྒྱུ་རྫས་ཕལ་ཆེར་ཕྲོགས་ཤིང༌། ་
མེ་མདའ་དང་གྲ་སྒྲིག་མེད་པའི་ཨ་ཕ། གློ་བུར་བགྲོངས་པས་མི་ཚད།
ཁྱེད་ལའང་བག་མེད་ཀྱིས་བརྙས་བཅོས་བྱས་སྐད། དེ་ནས་བཟུང་།
ཁྱིམ་གཞི་འདིའི་དཀའ་སྡུག་གི་ཁུར་པོ་ཡོད་ཚད་ཁྱེད་ཀྱི་ཕྲག་ལ་ལྷུང་ཞིང་།
མིག་ཆུ་འདྲེས་པའི་ལོ་ཟླ་གང་མང་ཁྱེད་གཅིག་པུས་བསྐྱལ་ཟེར།
ཨ་མ་ལགས། ངས་བསམས་ན་ཤེས།
དེ་དུས་སུ་ཁྱེད་ཀྱི་སེམས་ཁོང་ན་སྙིང་ནད་ཀྱི་རྨ་ཁ་ཟབ་ངེས།
ཟླ་བའི་དྲན་སྐུལ་འོག་ཁྱེད་ཀྱི་མཚན་མོ་རེ་རེ་ཇི་འདྲའི་རིང་ཞིང་།
ཁེར་རྐྱང་གི་རུམ་ཁ་ཇི་འདྲའི་འཁྱག་ཨང་། ཨ་མ་ལགས། །
མཇུག་མཐར། འུ་ཐུག་དང་དགོས་དབང་ཞིག་གིས་ཁྱེད་ཀྱིས་ང་རང་བསྐྱུར་
183



ལང་ཚོའི་ཞབས་རྗེས།
ཐག་རིང་གི་གནས་ཡུལ་གཞན་ཞིག་ལ་བསྙེགས་སོང་ཟེར། །
ཁྱེད་རང་འགྲོ་ཁ་དེར། ཞེན་ཆགས་ལིང་ལིང་གི་མིག་འོད་ཀྱིས།
ཕ་ཡུལ་གྱི་རི་ཆུ་ལན་མང་པང་ཞིང༌། །
ངའི་སྙིང་རྗེ་བའི་ངོ་གདོང་ལའང་སྤྱན་ཆབ་གྲངས་མེད་བསྙིལ་བ་བདེན་ནམ།
ཨ་མ་ལགས། ངས་ཁྱེད་ལ་ཚིག་གསུམ་ཞུ།
གོ་ཐོས་སུ། ཁྱེད་ཀྱི་གནས་ཡུལ་དེར་ཚ་བ་ཧ་ཅང་ཆེ་སྐད།
འཁྱག་རོམ་དང་གྲང་ངར་མེད་པ་བདེན་ནམ། །
ས་དེ་གའི་གནས་བདག་ཇི་འདྲ་རེད། །
ད་ལྟ། ཁྱེད་ལ་དེ་ག་ན་བུ་ཕྲུག་ཨེ་མང་།
ཁོ་ཚོར་གཉོམ་ལག་རྒྱས་ཡོད་དམ། །
ཁོ་ཚོས་ཀྱང་ཕ་ས་འདི་དྲན་བཞིན་ཡོད་ངེས། ་
ནམ་ཞིག ངེད་ཅག་སྤུན་མཆེད་དག་ལྷན་དུ་འཛོམ་ཐུབ?
དེ་དུས། ཇག་པའི་བུ་རྒྱུད་ལ་སྙིང་ནད་རྩོད་དགོས།
ཨ་མ་ལགས། ངས་ཁྱེད་ལ་ཚིག་གསུམ་ཞུ།
ཁྱེད་ཕེབས་ཤུལ་ནས། །
ང་རང་རབ་ཏུ་བྱུང་སྟེ་ལོ་གང་མང་ལ་དགོན་པར་བསྡད། ཡིན་ཡང་།
བལྟས་བལྟས་རིག་རིག་ལ། ངེད་ཅག་གི་ཁྱིམ་གཞི་འདི། །
184



ཨ་མ་ལགས།
ངས་ཁྱེད་ལ་ཚིག་གསུམ་ཞུ།
ཉམས་རྒུད་དུ་འགྲོ་བཞིན་པའི་ཁར། བུ་རྒྱུད་ཀྱང་ཆད་ལ་ཉེ་བས།
ངས་མིག་བཙུམས་ཏེ་ཆོས་འདོན་རྒྱུ་སེམས་ལ་མི་ཡོང་། །
དེ་བས། ད་ལྟ་ང་རང་སྐྱ་སར་བབས་ཏེ། ས་
ཆུང་མ་ཞིག་བླངས་ནས་འཁོར་བ་སྐྱོང་བཞིན་ཡོད། ཨ་མ་ལགས།
ང་ཚོའི་མི་རིགས་འདིའི་བཤད་སྲོལ་ལྟར་ན།
ངའི་སྤྱོད་སྟངས་འདིས་ཚད་མེད་པའི་ནག་ཉེས་བསགས་སོང་བས།
ཁྱེད་ཀྱིས་བདག་ལ་བཟོད་བསྒོམ་གནང་ངམ། །
ངས་འདི་ལྟར། ཕྱི་གོས་བརྗེས་པའི་གོ་རིམ་ཁྲོད། །
ཁོར་ཡུག་གི་མི་ཚང་མས་འཕྱ་སྨོད་ཀྱི་མིག་མདའ་འཕེན་བཞིན།
ང་རང་། “སྨྱོས་འདུག ངོ་ཚ་རྒྱུ་མེད”ཟེར། །
ཨ་མ་ལགས། དྲང་མོར་བཤད་ན་འུ་ཚང་གི་ཁྱིམ་རྒྱུད་འདིའི་ཆེད་དུ།
ང་རང་སེམས་ཅན་གྱི་མིག་ནང་ནས།
ངོ་ཚ་མེད་པའི་ཁྱི་ཞིག་བྱེད་དགོས་ཀྱང་འགྱོད་པ་མེད།
ཨ་མ་ལགས། ངས་ཁྱེད་ལ་ཚིག་གསུམ་ཞུ།
ངེད་ཅག་མ་མཇལ་བར་ལོ་ངོ་གྲངས་མེད་འགོར།
ད་ལྟ་ཁྱེད་ཀྱི་སྐུ་ཁམས་བདེའམ། །
འགའ་རེས་བཤད་ན། ཁྱེད་ཀྱི་སྐྲ་ལོའི་ནགས་གསེབ་ཏུའང༌། །
ཁ་བ་དམ་དུམ་བབས་ཡོད་ཟེར། བདེན་ནམ། ཨ་མ་ལགས།
ཕ་ཡུལ་གྱི་དགུན་ཟླ་རིང་མོར།
185



ལང་ཚོའི་ཞབས་རྗེས།
ངས་ཁྱེད་རང་མ་དྲན་པའི་ཉིན་མོ་གཅིག་མེད། ཆུང་དུས་སུ།
སྤྲིན་དཀར་དང་ཁྲུང་ཁྲུང་འཕུར་བའི་ཕྱོགས་དེ་ན།
ངའི་བརྩེ་བྱམས་ཀྱི་ཨ་མ་བཞུགས་ཡོད་སྙམ་ནས།
སྨོན་ལམ་གྱི་རྡེའུ་འབུམ་ཡང་ཡང་བསྒྲིགས།
ད་ལྟ་ཡང་། ནངས་དགུང་རེ་རེ་བཞིན།
བསང་མཆོད་དང་ཁ་དོན་གྱི་བར་ནས། །
འུ་ཅག་ལྷན་འཛོམས་ལ་གསོལ་འདེབས་དང་སྐྱབས་འཇུག་ཞུ་བཞིན་ཡོད།
ཨ་མ་ལགས། ཁ་བ་འབབ་ཐེངས་རེ་དང༌། ཁུ་བྱུག་གྲགས་ཐེངས་རེར།
ངས་ཁྱེད་རང་དྲན་པའི་ན་ཟུག་བཟོད་པར་དཀའ། དོན་ངོ་མར།
ང་ཚོ་ནམ་ཞིག་ལ་ངོ་འཕྲད་ཐུབ? ཨ་མ་ལགས།
འདི་ཕྱོགས་ན་ཚ་བོ་དང་ཚ་མོས་ཀྱང་རྒྱུན་དུ་ཁྱེད་ཁོ་ན་གླེང་བཞིན་ཡོད། །
2001. 10. 8ལྷ་ས་ནས་བྲིས།
186



ལྷག་བསམ་ཟླ་བའི་སྙེ་མ།
ལྷག་བསམ་ཟླ་བའི་སྙེ་མ།
ཀུན་རྟོག་དབྱིངས་སུ་ཞི་བའི་ཆོས་ཀློང་དུ། །
ཐུགས་རྗེ་སྤྲིན་དཀར་འཁྲིགས་པའི་བ་གམ་ལས། །
ཐེག་གསུམ་ཆོས་ཚུལ་དབྱར་སྐྱེས་དཔལ་མོའི་རྔ། །
སྲིད་ཞིའི་ཁྱོན་ཀུན་འགེངས་པས་དགེ་ལེགས་སྩོལ། །
རྒྱལ་ཀུན་མཁྱེན་རབ་ཉི་མ་བྱེ་བའི་མདངས། །
དམར་སེར་ལི་ཁྲིའི་དྲ་བར་བཟླུམས་པའི་དཔྱིད། །
འཇམ་དཔལ་དབྱངས་སུ་སྙན་པའི་ངག་གི་ལྷ། །
གནས་གསུམ་འཁོར་ལོ་མཛེས་པའི་རྒྱུན་དུ་མཆོད། །
གཉིས་སྣང་ཆུ་འཛིན་གདོད་ནས་དག་པའི་དབྱིངས། །
འབུམ་ཕྲག་རིག་བྱེད་འོད་ཀྱིས་འཁྱུད་པའི་བྱིན། །
འགྲོ་ཁམས་རྒྱ་མཚོའི་གསོས་སུ་ཉེར་འཇུག་པའི། །
ངག་དབང་དགའ་མ་མགྲིན་པའི་ཁབ་ཏུ་རོལ། །
དགེ་ལེགས་སྣང་བའི་མུ་ཁྱུད་ཕྱོགས་སུ་འཛུམ། །
གཏན་འདུན་ཆོས་ཀྱི་དཀྱིལ་འཁོར་ཀུན་ནས་ཟླུམ། །
ཐུབ་བསྟན་འཛིན་མའི་ཚལ་ཡངས་འཕེལ་བའི་གཉེན། །
ཕ་རྒོད་ཉི་ཟླ་ཟུང་གཅིག་གཙུག་ན་རྒྱལ། །
187



ལང་ཚོའི་ཞབས་རྗེས།
སྐྱེ་དགུའི་བསོད་ནམས་ག་བུར་ཞུན་མའི་ཁམས། །
ཚོམ་བུར་སྨིན་པ་གངས་རིའི་མེ་ཏོག་ཕྲེང་། །
རྒྱན་དུ་ངོམ་པའི་བསིལ་ལྡན་དག་པའི་ཞིང་། །
རྫོགས་ལྡན་ནམ་མཁའ་མཛོད་ཀྱི་ཟླ་བོར་གྲུབ། །
སུམ་རྩེན་སྣོད་ཀྱི་བཀོད་པ་རྒྱ་མཚོའི་ཁྱོན། །
ས་ལ་བབས་པ་མངོན་དགའི་ཞིང་གཉིས་པར། །
བོད་ཆེན་ཞེས་བྱའི་གྲགས་པའི་རྫ་རྔ་ཉིད། །
སྐུལ་བ་མེད་པར་རྐང་གཉིས་འགྲོ་འདིས་རྡུང་། ། ་
དེ་ཡི་སྙིང་པོར་ཟླ་ཉི་བགྲོད་པའི་འགྲོས། །
བདེ་བླག་འགོག་པའི་རང་སྟོབས་མ་བྲི་བ། །
ཙོང་རིའི་སྙན་པ་འཕུར་བའི་ས་འཛིན་མོ། །
གནམ་འདེགས་འཕྲུལ་གྱི་ཀ་བ་གཅིག་པུར་མཐོང་། །
གཡས་སུ་ནགས་མའི་དྲ་བ་བྲེས་པའི་གཞིར། །
མི་འགྱུར་ཏིང་འཛིན་སྟན་ལ་འཇུག་ལྡང་བའི། །
བྱ་བཏང་དབེན་པའི་སྒྲུབ་གནས་མ་རྨད་པ། །།
གཅིག་ལས་གཅིག་ལྷག་དད་པའི་ཞིང་དུ་ལྷམ། །
གཡོན་དུ་དགུ་ཚིགས་ས་ལ་བྲུལ་བ་ལྟའི། །
གནག་སྣུམ་ལང་ཚོ་དར་བའི་བགྲོད་ལམ་དུ། །
མཐའ་དབུས་གཅིག་ཏུ་མཐུད་པའི་འཕྲུལ་གྱི་གླང་། །
188



...
་
ལྷག་བསམ་ཟླ་བའི་སྙེ་མ།
ངལ་བ་མེད་པར་རྒྱུགས་པའི་གྲངས་མ་རིག།
མདུན་ན་སྐལ་ལྡན་ཤིང་རྟའི་མཆེད་ཟླ་མོ། ། ་
རྨ་གཡང་ཕྱུག་མོར་གྲགས་པའི་རྩེ་དགའ་ལས། །
དེང་རབས་འཕྲུལ་གྱིས་རྩེན་པའི་གློག་གི་གྲོང་། །
སྔོ་མེར་དཀྲིགས་པའི་ཕ་མཐའ་གང་གིས་གཞལ། །
རྨ་ཆེན་གངས་ཀྱི་བུ་མོ་གཞོན། །
དབང་སྔོན་མདངས་ཀྱིས་སྒེག་ལྡན་མའི། །
ལྷོ་རྒྱུད་འཛིན་མའི་བྱ་ལམ་ལ། །
དགོན་གྲོང་བྱེ་བའི་རྒྱུ་སྐར་འཛུམ། །
སྤྱན་རས་གཟིགས་དབང་མི་ཡི་གར། །
རོང་སྟོན་ཞབས་རྡུལ་ནོར་བུའི་པིར། །
རེག་པས་སྡེ་བཞི་ཚོན་ལྔའི་རིས། །
རྣམ་བཀྲ་གསེར་ལྗོངས་ཡུལ་ལ་གླེང་། །
རིག་པ་འབྱུང་བའི་གྲོང་ཁྱེར་ཞེས། །
སྙན་པ་དབྱར་སྐྱེས་དཔལ་མོའི་རྔ། །
ཕྱོགས་ཀྱི་མཛེས་མས་རྡུང་བའི་སྒྲ། །
རི་གླིང་རྒྱ་མཚོའི་མཐའ་ན་གྲགས། །
མིག་སྟོང་ལྡན་པའི་སྤྱོད་ཡུལ་དུ། །
མ་གྱུར་ལུགས་གཉིས་ཟླ་གཞོན་མའི། །
189



ལང་ཚོའི་ཞབས་རྗེས།
འཛུམ་དཀར་གྲོལ་བའི་རྩེ་དགའ་ལ། །
ཚིག་མདའི་བུ་ཡང་སྨོན་པ་འཛིན། །
དགེ་བཅུའི་ཕུན་ཚོགས་ཆུ་བོ་མ། །
འདོད་རྒུར་འཁྱིལ་བའི་ཁོར་ཡུག་ན། །
དགུ་ཟུང་སྒྲུབ་པའི་དགའ་ཚལ་ཕྲེང་། །
རྣམ་གྲོལ་ཟེར་མ་སྟོང་གིས་སྒེག།
འདི་ཡི་ངོ་མཚར་གངས་རིའི་བཞིན། །
བརྒྱ་ཕྲག་འཛུམ་པ་ལ་སྲེད་ནས། །
དམ་པའི་ཞབས་སྐྱེས་ག་བུར་ཐིགས། །
ལྷུང་བའི་དོ་ཤལ་བར་མ་ཆད། །
ཟུང་འཇུག་གྲུབ་པའི་དཔའ་བོ་འབུམ། །
བདེ་སྟོང་འཁོར་ལོར་རོལ་བའི་གནས། །
བརྒྱད་ཁྲི་བཞི་སྟོང་ཆོས་ཀྱི་བཅུད། །
ཉམས་སུ་ལེན་པའི་ཞིང་དུ་བརྗིད། །
དེ་ཡི་ཡང་སྙིང་མངོན་དགའི་ཚལ། །
བཤད་སྒྲུབ་སྦྲང་རྩིའི་བཅུད་ཆགས་པ། ། .
བདེ་བ་ཆེན་པོའི་ཆོས་འཁོར་གླིང་། །
འོག་མིན་ས་ལ་ལྷུང་བས་མཚོན། །
199



ལྷག་བསམ་ཟླ་བའི་སྙེ་མ།
བཛྲའི་གནས་དབྱིབས་གྲུབ་པའི་ལྟོར། །
ཆགས་པའི་དགེ་ལེགས་དཔལ་བེའུ་རིས། ། ་་་་་
ཐུབ་བསྟན་མེ་ཏོག་བསྐལ་པའི་མཐར། །
མི་འགྱུར་རྡོ་རྗེའི་ཁམས་སུ་འཛིན། །
རྒྱབ་རི་ཐུབ་པའི་མྱོས་བུམ་ལས། །
ལུང་རྟོགས་འོ་མ་བྱོ་བའི་གནས། །
བྱ་རྒོད་ཕུང་པོར་གྲགས་པ་གང༌། ། ་་
ཁྱུང་ཆེན་ཟོལ་གྱིས་འཕོས་པ་བཞིན། །
ཨ་ཧོ་ཙིཏྟའི་མཚར་སྡུག་གཟུགས། །
ལུས་འཕགས་ཕྱོགས་སུ་ལྷུང་བ་ལ། ། །
འགྲོ་བའི་རོ་འཛིན་ས་སྲུང་ཕྲག། ་་་་་
རི་བྱིའི་མིང་གི་ཤམ་བུས་སྒེག།
གསེར་ལྗོངས་མཛེས་མའི་གདོང་པད་དུ། །
བལྟ་འདོད་ཚངས་དབང་བརྒྱ་བྱིན་ཟུང་། །
གདུགས་དཀར་བསྒྲེངས་པའི་དྲང་སྲོང་བཞིན། །
གཡས་གཡོན་ལྷུན་པོར་སྤྲུལ་མིན་ནམ། །
མདུན་གྱི་རི་ལ་སྟག་ལུང་ཞེས། །
གནམ་གྱི་ཀ་བར་སྙེམས་པ་གང་། །
རྟ་བདུན་ཞོན་པའི་ལེགས་བྲིས་བུས། །
191



ལང་ཚོའི་ཞབས་རྗེས།
དང་པོར་འཁྱུད་པའི་ཁེངས་པ་མཐོ། །
འདབས་ན་ལྦུ་བའི་དོ་ཤལ་གྱི། །
གདུབ་ཀོར་འཁྲོལ་བའི་འབབ་ལྡན་མ། །
དགུ་ཀླུང་སྔོན་མོའི་ཐ་སྙད་ཅན། །
དར་དཀར་ཁུགས་པ་བརྐྱངས་པར་རྟོག།
སྟོན་མཚན་མཁའ་ཡི་མུ་ཏིག་ཕྲེང་། །
ས་གཞི་ལ་ནི་འཕོས་པ་བཞིན། །
དཀར་མཛེས་གྲྭ་ཤག་བསྟར་བའི་གྲངས། །
བགྲང་ལ་མེས་པོའི་འདུ་བྱེད་ངལ། །
གཡེར་ཁའི་སྒྲ་སྙན་འཁྲོལ་བ་ཡི། །
གཙུག་ལག་འདུ་བའི་ཕོ་བྲང་དག།
རྣམ་སད་བཟོ་བོས་བསྐྲུན་པ་ལྟར། །
འདྲེན་བྱེད་བསླུ་བའི་ཆོམ་པོ་ཉིད། །
ནམ་མཁའི་ཟེ་བའང་སྐྱེངས་བྱེད་པའི། །
རྒྱ་ཕིབས་རྩེ་མོ་རེག་པའི་གཟི། །
མ་བཟོད་ཚངས་པའི་འཇིག་རྟེན་ཡང་། །
སྨིག་རྒྱུའི་ཟོལ་གྱིས་ཡུལ་གཞན་ཉུལ། །
སུམ་རྩེན་ལྭ་བ་དཀར་པོའི་མདངས། །
སྡུག་གུར་བཀྲ་བ་མཆོད་པའི་རྟེན། ། ་
192



ལྷག་བསམ་ཟླ་བའི་སྙེ་མ།
གཅིག་མིན་དུ་མའི་མྱོས་བུམ་ནི། །
ནོར་ལྡན་བུ་མོའི་ཐོང་ན་སྒེག།
འདབ་བརྒྱའི་མཚོ་ལ་ཟླ་ཤེལ་གྱི། །
ལང་ཚོ་རྫོགས་པའི་ངོ་མཚར་ཅན། ། །
སྲིད་ཞིའི་དགེ་ལེགས་རྗེན་གསལ་བའི། །
བཀའ་བསྟན་གླེགས་བམ་ལྷུན་པོའི་སྤུན། །
མཐོང་བས་ཉོན་མོངས་ཞི་འགྱུར་ཞིང་། །
དད་གསུམ་ལང་ཚོ་ཆེར་རྒོད་པའི། །
རྟེན་གསུམ་ནོར་བུའི་གཟི་བྱིན་གྱིས། །
རྒྱལ་བྱེད་ཚལ་ཡང་མོག་པོར་བསྒྲུབས། །
ངེས་འབྱུང་གསེར་གྱི་ལྷུན་པོ་ལ། །
དགེ་ལེགས་ཉི་མའི་སྣང་བ་ཅན། །
རིག་གྲོལ་འདུས་པ་རྒྱ་མཚོའི་སྡེ། །
མཚོ་ལ་ངང་མོ་རྩེན་པས་མཚོན། །
ཚད་མེད་སྨོན་ལམ་འོད་ཀྱི་རི་མོ་འབུམ། །
ཐུབ་བསྟན་པདྨའི་ཚལ་ལ་མངོན་རྩེ་བས། །
རྫུ་འཕྲུལ་སྲས་པོ་རང་གི་རྒྱལ་ཐབས་ལ། །
སླར་ཡང་བྱོན་སྙམ་ཡབ་རྗེ་བླ་མ་དྲན། ། །
གང་གི་གསང་གསུམ་འཕྲུལ་གྱི་ཞགས་པ་ཡིས། །
193



ལང་ཚོའི་ཞབས་རྗེས།
བཟུང་བའི་ལེགས་བྱས་མཁའ་འགྲོ་དཀར་པོའི་ཁྱུ། །
མི་ཟད་ཕན་བདེའི་གར་ལ་རྩེན་པའི་ཚལ། །
སྐལ་བཟང་མིག་གི་གཟིགས་མོར་ཅི་ཡང་འབྱམས། །
དགེ་མཚན་ཆུ་བོ་འབུམ་ཕྲག་འཁྱིལ་བའི་མཚོ། །
མཁས་གྲུབ་ཀླུ་དབང་བྱེ་བ་རོལ་བའི་གནས། །
ལེགས་བཤད་རིན་ཆེན་འདོད་རྒུས་གང་བའི་གཞི། །
ཆོས་སྲིད་རླབས་ཕྲེང་འཕྱུར་བའི་རྩེ་དགའ་འཛིན། །
དཔལ་ལྡན་གསང་ཆེན་རྒྱུད་བཞིའི་དགོངས་པའི་སྙིང་། །
རིམ་གཉིས་ཟབ་མོའི་མངར་ཁ་བརྡོལ་བའི་གཏེར། །
ཐབས་ཤེས་བདེ་སྟོང་ཆོས་ཀྱི་བང་མཛོད་དེ། །
རྣལ་འབྱོར་གྲུབ་པ་རྒྱ་མཚོའི་འཇུག་ངོགས་རྨད། །
ཟབ་གསང་སྔགས་ཀྱི་བང་རིམ་མངོན་དགའི་རྩེར། །
སྟོང་གཟུགས་ཕྱག་རྒྱས་རབ་མྱོས་དུས་འཁོར་རྒྱུད། །
ཉམས་བཞེས་ཨེ་ཝཾ་དར་ཞིང་རྒྱས་པའི་གླིང་། ། །
སྨིན་གྲོལ་བདུད་རྩིའི་ལོངས་ལ་ཅི་དགར་རྩེན། །
ཡིད་འོང་རི་མོ་གསུམ་པའི་དུང་། །
རྡོ་རྗེ་ཐེག་པའི་དབྱངས་སྙན་གྱིས། །
རྒྱགས་པའི་ངུར་སྨིག་སྟོད་གཡོགས་ཅན། །
མང་པོས་དུས་ཀྱི་ཆོས་སྒྲ་སྒྲོག །
194



ལྷག་བསམ་ཟླ་བའི་སྙེ་མ།
བདེ་གསང་ཟླ་བའི་མྱོས་བུམ་ལས། །
ཟགས་པའི་མན་ངག་འོ་མའི་རྒྱུན། །
འདོད་རྒུར་བཞེས་པས་འོག་མིན་གྱི། །
མཚན་བཟང་སྒྲུབ་པའི་རིག་འཛིན་མང་། །
བདེ་འབྱུང་རལ་བར་མ་ཆུད་པའི། །
རྒྱུད་སྡེ་དོན་གྱི་གངྒཱའི་རྡུལ། །
འདི་དག་ལག་པའི་ལྟེ་བ་ལ། །
གེ་སར་ཅན་གྱི་འཛུམ་རིས་སྟོན། །
གནས་མཆོག་ཨོ་ཌི་ཡ་ནའི་ཚལ། །
མཛེས་བྱེད་མཁའ་སྤྱོད་སྒེག་ལྡན་མ། །
དབང་དུ་བྱེད་པའི་ཁྱུ་ཚོགས་འདིས། །
མཉམ་བཞག་ཐུབ་པའི་ཁེངས་པ་བསྙིལ། །
ཏིང་འཛིན་ཟས་ཀྱི་སྦྲང་རྩི་ལ། །
མངོན་སྤྱོད་བུང་བ་འདི་དག་གིས། །
དུས་ཀྱི་མཐར་ཡང་རྒུད་པའི་གཉིད། །
སློང་བའི་ཉམས་རྟོགས་གླུ་རུ་ལེན། །
རྫོགས་ལྡན་ཕྱི་མའི་ཤམ་བྷ་ལར། །།
ལས་སྨོན་གསེར་གྱི་སྙེ་མའི་འབྲུ། །
གཏོར་བས་ལེགས་ཚོགས་མྱུ་གུ་གསར། །
195



ལང་ཚོའི་ཞབས་རྗེས།
བྱང་གྲོལ་ཁ་ལ་སྨིན་པ་མང་། །
འདོད་ཡོན་སྲིན་མོའི་འཛུམ་བག་ལ། །
ངེས་པ་རྙེད་པའི་དྲང་སྲོང་ཁྱུ། །
བྱང་ཆུབ་ལམ་གྱི་རིམ་པའི་མཚོར། །
དགྱེས་རྒུར་རོལ་བའི་མཐའ་མ་རིག།
ལྷག་པར་གཞུང་དོན་མ་ཎི་ཀ།
འཆད་ཉན་རྒྱལ་མཚན་རྩེར་མཆོད་པའི། །
ཐོས་བསམ་རྣམ་པར་རྒྱལ་བའི་གླིང་། །
ཐུབ་བསྟན་སྲོག་གི་ཀ་བར་འཛུམ། །
འཁོར་ལོ་གསུམ་གྱི་མཛད་བཟང་གི། །
བ་དན་གཡོ་བས་ཆུ་གཏེར་བཞིའི། །
སྟོད་གཡོགས་ཅན་གྱི་འགྲམ་པ་ལ། །
སྔོན་མེད་རྒྱན་གྱི་དོ་ཤལ་རྒོད། །
ལེགས་བྱས་སྟོབས་ཀྱི་དཔུང་བ་ཡིས། །
ཆོས་སྲིད་དཔྱིད་ཀྱི་ལང་ཚོ་མ། །
མགྲོན་དུ་བསུས་པའི་སྤྲིངས་ཡིག་ནི། །
ཕྱོགས་ཀྱི་འཁོར་ལོའི་མཐའ་ནས་འཕྱོ། ། ་བ་
ཤེས་རབ་རྩལ་བཟང་བདེ་འཐུང་ལ། ། ་་
སྙེམས་པའི་སྡོམ་བརྩོན་གསེར་ཉ་འབུམ། །
196



ལྷག་བསམ་ཟླ་བའི་སྙེ་མ།
བཤད་དང་སྒྲུབ་པའི་མཚོ་གླིང་དུ། །་
འཇུག་པའི་རྩེ་དགའ་ཉམས་མ་གྱུར། ། །
ལུང་རྟོགས་འོད་ཀྱི་དྲ་བ་ཡིས། །
ཆུ་འཛིན་ལ་ནི་འཇའ་གུར་བཞིན། །་ ་
མཛེས་པའི་བླ་སྤྲུལ་གསེར་རིའི་ཕྲེང༌། ། མ་
བསོད་ནམས་བསྐལ་པར་རིང་ནས་དངར། ། །
གངས་ཀྱི་རི་སུལ་མཐོ་ལྡན་པར། །
གནོད་སྦྱིན་གཡུ་ཡི་རལ་བ་ཅན། །
དཔུང་བ་བསྒྲིགས་པས་མི་མཚོན་པའི། །
བསྟན་འཛིན་གྲལ་གྱི་ཆུ་ཞེང་རིང་། །
སྙན་བརྒྱུད་མེ་ཏོག་འབུམ་བརྐུས་པའི། །
དཔྱད་འཇོག་ཉལ་འགྲོའི་སྐ་རགས་ཀྱིས། །
ཐུགས་གསང་ནོར་གྱི་བློ་གྲོས་མའི། །
རྐེད་སྐབས་བཅིངས་པའི་དཔའ་བོ་མང་། །
ལྔ་རིག་ཤེས་བྱ་ནམ་མཁའི་མཐའ། ། །
བློ་གྲོས་སོར་མོའི་མཐིལ་གཅིག་ལ། །
དོགས་མེད་འཛིན་པའི་སྒྱུ་མ་མཁན། །
ཀུན་རིག་འདུས་པའི་དུས་སྟོན་ཡངས། །
མཁྱེན་བཟང་རང་སྟོབས་དར་བ་ཡི། །
197



་ ལང་ཚོའི་ཞབས་རྗེས།
དབང་ཕྱུག་བརྒྱད་ལྡན་ཆོས་ཀྱི་རྒྱལ། །།
མཐའ་དག་ཤེས་བྱའི་གན་མཛོད་འབུམ། །
རང་གིར་བྱེད་པའི་མཚན་མ་མཐོ། །
གང་ཞིག་བྱང་ཕྱོགས་སྐལ་ལྡན་གྱི། །
སྐྱེ་དགུའི་གཙུག་གི་མེ་ཏོག་ལ། ། །
གསང་གསུམ་རྒྱུ་མཚོའི་རི་མོ་ཅན། །།
བཀྲ་ཤིས་གྲངས་སུ་རྩེན་པས་མཛེས། །
མདོ་སྔགས་རི་གླིང་རྒྱ་མཚོའི་ཁྱོན། །
བཤད་སྒྲུབ་འཁོར་ལོས་དབང་བསྒྱུར་བའི། །
བཤེས་གཉེན་ཆོས་ཀྱི་ཉིན་མོར་བྱེད། ། །
ཐར་ལམ་སྟོན་པའི་དཔྱིད་དུ་འཛུམ། ། ་་།
རྣམ་བཀྲ་ངུར་སྨྲིག་ཐུབ་པའི་གོས། །
ཟླུམ་པོར་གསོལ་བའི་རབ་བྱུང་བ། །
སྟོང་ཕྲག་སྟོང་གི་འདུ་འགོད་ཀྱིས། ། ་་་་་
འཛིན་མའི་བཞིན་རས་དམར་བར་བྱས། །
་ ་
མང་ཐོས་ང་རོ་སྟོང་ལྡིར་ཞིང་། །
བསླབ་གསུམ་ནོར་བུའི་གཡུ་རལ་ཅན། །
སྨྲ་བའི་སེང་ཆེན་བགྲང་ཡས་པས། །
རང་བསྟན་གངས་ཀྱི་ལྷུན་པོ་སྐྱོང་། །
198



ལྷག་བསམ་ཟླ་བའི་སྙེ་མ།
པ་བ་
，
，་
་
|་་་
དེ་དག་མཁས་པའི་དགྲ་ཐབས་ཀྱི། ། ་
མཐེབ་ལོང་སྦྱོར་བའི་སྟངས་ཀ་ལས། ། ་
ཀུན་རྨོངས་མགྲིན་བཅུའི་ཁྲག་དམར་ནི། །
ས་ལ་བརྡལ་བའི་ཟློས་གར་སྟོན། །
ལེགས་བཤད་ལྦུ་བའི་དོ་ཤལ་གྱིས། ། ༡
འཛུམ་པ་མ་བཏང་གངྒཱ་མོ། །
བློ་གསལ་ལྷ་བརྒྱའི་དགའ་སྟོན་དུ། །
བརྩེ་ཆེན་རལ་བའི་ཀློང་ནས་འཇོ། །་་
ཆོས་ཚུལ་འོ་མའི་མངར་རྒྱུན་གྱིས། །
མྱོས་པའི་བློ་ལྡན་དཔའ་བོ་འབུམ། །།
དགག་སྒྲུབ་འཕོང་ལ་རྩེན་པ་ཡིས། ། ་
དགའ་བྱེད་བུ་ལ་སྐྱེངས་པ་སྟེར། །
ཚུལ་གསུམ་རིགས་པས་སྲོག་བཟུང་བའི། །
ཐལ་འགྱུར་ཡན་ལག་བཞི་པའི་དཔུང་། །
རྨོངས་པའི་གཡུལ་ངོར་སྤྲོ་བའི་ཟིལ། །
སྲིད་སྒྲུབ་ཀྱིས་ཀྱང་བཟོད་ནུས་མིན། ། ་
ལུང་རིགས་དབྱངས་སྙན་འབུམ་འཁྲོལ་བའི། །
སྐལ་བཟང་ངང་བའི་སྡེ་དཔོན་ཚོགས། །
གཞུང་ལུགས་ས་ར་གཡོ་བའི་དབུས། །
199.



ལང་ཚོའི་ཞབས་རྗེས།
ཟབ་དོན་རླབས་ཀྱི་འཁོར་ལོར་རྩེན། །
སྡེ་བདུན་མན་ངག་ཀུན་དའི་རིས། །
རྣམ་དཔྱོད་ཐོང་ཀའི་མཛེས་རྒྱན་དུ། །
ཐོས་བསམ་ཟླ་བའི་པིར་གཅིག་གིས། ། ལ་ལ་ད་
བྲིས་པ་རྒྱ་མཚོའི་རྡུལ་ལ་འཕྱ། ། ་་
མ་རིག་མུན་པ་ལ་ཟ་བའི། །
གསེར་རྣམ་རྟོགས་གསུམ་ནམ་མཁའི་ནོར། །
སྦྱོར་བརྩོན་ཁྱུང་གི་སྔོན་སྐྱེས་མས། །
མཁྱེན་པའི་མཁའ་ལ་བསུས་པ་མང་། །
མཛོད་དབུ་པདྨ་དཀར་པོའི་འདབ། ། ་་་
བསྣོལ་བའི་སྙིང་པོ་སྦྲང་རྩིའི་རོ། །
འདོད་རྒུར་བཞེས་པའི་ལོངས་སྤྱོད་ཀྱིས། །
མི་འཁྲུགས་ཞིང་གི་ཁེངས་པ་བསྙིལ། །
ཉམས་ལེན་ནགས་ཀྱི་མཛེས་མ་ཡི། །
སྐྲ་ཚོགས་དག་གིས་མ་ཟིན་པའི། །
སྡེ་བཞིའི་འདུལ་ཁྲིམས་ཨུཏྤ་ལའི། །
དོག་པ་ཤེས་བྱའི་ཁོངས་ལས་ཡར། །
རིག་པ་ཟླ་བའི་མེ་ལོང་ལ། །
ཤེས་བྱའི་འཛུམ་དཀར་མ་བཏང་བ། ། ་་་
་
་
་.
，
，
"
：；，：་
200



ལྷག་བསམ་ཟླ་བའི་སྙེ་མ།
དེ་དེས་རྩོད་ངག་གད་རྒྱངས་ཀྱིས། །
གངས་རིའི་མུ་ཁྱུད་གཡོ་བར་དོགས། ། ་་་
རིག་བྱེད་དམར་འོད་ལྷུང་བ་ཡིས། །
བློ་གྲོས་བཞིན་རས་མཛེས་པའི་བུ། །
འདི་ན་གྲངས་ཀྱི་ཞགས་པ་ཡིས། །
མ་ཟིན་གཏམ་གྱི་རང་སྒྲ་མཐོ། ། ་ ་་
ཆེར་རློམ་བྱེ་བའི་གཙུག་གི་ལྟོར། །
རྐང་སེན་འཛུམ་པའི་སྟོབས་བསྐྱིལ་ཏེ། ། །
སྒྲ་རིག་སྲིད་ལ་དབང་བསྒྱུར་བའི། །
ཕུར་བུའི་མཆེད་པོ་བགྲང་ལས་འདས། །
བྱེད་གྲུབ་རྩིས་ཀྱི་ཆུ་གཏེར་ཆེ། །
སྐྱེས་སྦྱངས་ཁྲོས་པའི་ཧུབ་གཅིག་གིས། །
བརྔུབས་ནས་ལྐོག་གྱུར་གསང་བའི་རྫས། །།
རྗེན་པར་སྐྱུག་པའི་ངོ་མཚར་སྟོན། །
བཞི་བརྒྱ་རྩ་བཞིའི་འདུ་འཁྲུགས་ཀྱི། །
ཚ་གདུང་སེལ་བྱེད་གསོ་རིག་གདུགས། །
ཅི་དགར་འཁོར་བའི་ཀུན་ཕན་གླིང་། །
འགྲོ་བའི་བསོད་ནམས་དཔྱིད་དུ་དེར། །
སྨན་དཔྱད་བདུད་རྩིའི་སྦྱོར་བ་ཡིས། །
201



ལང་ཚོའི་ཞབས་རྗེས།
ནད་བརྒྱའི་སྲོག་དག་འཇོམས་བྱེད་པའི། །
རྒྱུད་བཞིའི་ཉམས་ལེན་རྔ་ཡབ་དཀར། །
ཕྱག་རྩེར་སོན་པའི་འཚོ་བྱེད་མང་། ། །
ལྗགས་ཡངས་རླབས་ཀྱི་ཆ་རེར་ཡང་། །
སྙན་ཚིག་སྟོན་གྱི་ངང་མོ་འབུམ། །
ཅི་དགར་རྩེན་པས་ཆོས་དབང་གྲགས། །
གཉིས་པ་ཞིང་འདིར་མང་དུ་སྣང་། །
དེ་ལྟར་ལུགས་བཟང་ཉི་གཞོན་མས། །
བསྐྱངས་པའི་དགེ་མཚན་འོ་མའི་མཚོ། །
མཁའ་ལ་འཕྱུར་པས་ཆོས་སྡེ་གཞན། །
རྐང་སེན་རྩེན་པའི་སྟེགས་བུར་བསྒྲུབས། །
ནཱ་ལེནྡྲ་ཡི་ཕུན་ཚོགས་ཀྱང་། །
འདི་ལས་ལྷག་པ་མིན་ནོ་ཞེས། །
འགྲོ་འདིའི་གླེང་བརྗོད་འབྲུག་གི་སྒྲ། །
སྲིད་པ་གསུམ་གྱི་ཁོངས་ན་ལྡིར། །
རྩོད་ལྡན་དུས་ལའང་འཇིག་རྟེན་ན། །
རྫོགས་ལྡན་ལོངས་སྤྱོད་དར་རོ་ཞེས། །
ལྷ་རྣམས་མཚར་བའི་ཉམས་དང་བཅས། །
མཛུབ་མོ་ལྷོ་རྒྱུད་ཡུལ་ལ་ཀེར། ། ས་
202



ལྷག་བསམ་ཟླ་བའི་སྙེ་མ།།
དེ་ལྟའི་དགེ་མཚན་གསེར་ཞུན་དྭངས་མའི་ཆུ། །
གཡས་འཁྱིལ་གདེངས་ཀ་མཐོ་བའི་འོད་ཚོགས་ཀྱིས། །
བསུས་པའི་དད་ལྡན་རྒྱ་མཚོའི་གོས་ཅན་མར། །
རྩི་ལྗོན་ཚང་ཚིང་འཁྲིགས་པའི་མཛའ་བོར་བསྡེབས། །
གང་གང་རང་རང་མགྲིན་ལ་བསྟར་ཆགས་པའི། །
སྙན་རྒྱུའི་གསོལ་འདེབས་རོལ་མོའི་དབྱངས་དང་བསྡོངས། །
ཡན་ལག་དང་པོའི་ལ་ཐོད་སར་བསྙིལ་པས། །
ཁོར་ཡུག་མཛེས་མའི་བཞིན་རས་དོག་སྙམ་བགྱིད། །
སྲིད་འབྱོར་སྟོབས་ཀྱིས་དྲེགས་པའི་སྦྱིན་བདག་མང་། །
སྨོན་ལམ་མུ་ཏིག་སྐུད་པ་ཉག་གཅིག་གིས། །་་
གུས་གསོལ་དངོས་པོའི་ཕུན་ཚོགས་གྱ་ནོམ་པ། །
སྐྱབས་ཡུལ་རྒྱལ་བ་རྒྱ་མཚོའི་སྤྱན་སྔར་བསྟར། །
ལྷག་པར་བློ་བཟང་རྒྱལ་བསྟན་གསེར་གྱི་ཁྲི། །
འཇིགས་མེད་ཐུགས་བསྐྱེད་འཁོར་ལོས་བསྒྱུར་བའི་མགོན། །
ཁ་སོའི་མཚན་སྙན་འཕུར་བའི་བླ་མ་ལྷས། །
འཕྲིན་ལས་རྩེ་དགའི་འཇུག་པ་ལྷོད་མ་གྱུར། །
བདེ་གཤེགས་གསུང་རབ་རྒྱུ་སྐར་བཞད་པའི་འཛུམ། །
མི་ཟད་པར་གྱི་མཚོ་མོར་འཆར་བའི་འཕྲུལ། །
203



ལང་ཚོའི་ཞབས་རྗེས།
ཕྱོགས་ཀུན་ཅི་དགར་འབྱེད་པའི་མཆོད་སྦྱིན་ཁང་། །
ཐུབ་བསྟན་སྲོག་ཟུངས་གསོ་བའི་སྨན་དུ་བསྒྲུབས། །
མཁོ་རྒུའི་བདོག་པ་མཆོད་པའི་སྤྲིན་ཕུང་མང་། །
སྦྱིན་པའི་མཁའ་ལས་ཆད་པ་མེད་གྱུར་པས། །
གདན་གསུམ་ཆོས་སྤྱོད་ཡངས་པའི་དོ་ར་ལ། །
སྔོན་མེད་སར་བ་སར་བའི་དགེ་མཚན་དར། །
དེ་དེས་གཏིབས་པའི་ཀུན་བཟང་མཆོད་པའི་སྤྲིན། །
མཚོན་ཕྱིར་ལྷ་ལམ་གཞལ་བའི་མཐུ་བརྟས་པ། །
ཟླ་ཉིས་རང་སྟོབས་བཟུང་བའི་ཤུགས་བྲི་བས། །
ནུབ་ཕྱོགས་ཆུ་ལྷའི་རུམ་ན་བདེ་བར་གཟིམས། །
སྐད་ཅིག་རེར་ཡང་རྣམ་དཀར་རླབས། །
མཁའ་ལ་འཕྱུར་བའི་རྩེ་དགའ་ཅན། །
སྡེ་འདིའི་ངོ་མཚར་མ་དྲོས་མཚོ། །
བདག་བློའི་ཡུར་བར་ག་ལ་ཤོང༌། །
དེ་ལྟ་ན་ཡང་ལྷག་བསམ་གྱི། །
ཟླ་བའི་སྙེ་མ་གཟེངས་མཐོ་བས། །
ངག་རིགས་ནགས་ཀྱི་མཛེས་མའི་གླུ། །
སྐལ་མཉམ་དགྱེས་པའི་དཔྱིད་དུ་དྲངས། །
གཞན་དུ་ཕྲག་དོག་ཚེར་མའི་མདའ། །
204



ལྷག་བསམ་ཟླ་བའི་སྙེ་མ།
སྙིང་ལ་བཟུང་བའི་གྱི་ན་བ། ། །
འགའ་ཞིག་ཟུག་རྔུ་ལ་སྦྱོར་ཡང་། །
གཟུར་གནས་དང་བ་སུ་ཡིས་འགོག།
རྣམ་པར་དཔྱོད་པའི་བཞིན་རས་དེ། །
ལྔ་རིག་གསེར་གྱི་མེ་ལོང་དུ། །
ལྟ་བ་ངག་གི་དབང་ཕྱུག་མས། །་
ལང་ཚོ་གཞོན་ནུའི་རྒྱན་དུ་བྱིན། ། ་
བརྗོད་བྱ་དོན་གྱི་མེ་ཏོག་ཕྲེང༌། །
རྗོད་བྱེད་ཚིག་གི་སྐྱེད་ཚལ་དུ། །
ཅི་དགར་བཞད་པའི་དགེ་ལེགས་ཀྱིས། །
བསོད་ནམས་དཔྱིད་ཀྱི་དུས་སྟོན་བསུ། །
སྐྱེ་བར་རོ་འཛིན་དཀྱིལ་འཁོར་དུ། །
ངག་རིག་བདུད་རྩི་མ་བྲལ་བས། །
དེང་ཡང་སྙན་པའི་རིག་བྱེད་ཀྱི། །
མེ་ཏོག་མགྲིན་པའི་རྒྱན་དུ་བཞད། །
མནལ་ཐབས་མེད་པར་ཚངས་པ་ཡི། །
བུ་མོའི་གདོང་ལ་ཕྱོགས་པའི་དགེས། །
ཡིད་ལ་བདེ་སྟོང་ལྕི་མིན་ཡང་། །
ངག་ལ་སྒྲ་དང་ལྡན་པར་བྱས། །
205



ལང་ཚོའི་ཞབས་རྗེས།
ལུང་རིགས་དབྱངས་ཀྱིས་མགྲིན་མཛེས་ཤིང་། །
ལྷག་བསམ་གཤོག་ཟུང་གཡོ་ལྡན་པའི། །
དུས་ཀྱི་སྐལ་ལྡན་བུང་བ་རྣམས། ། །
དོན་བཟང་པདྨའི་ཁྱིམ་འདིར་ཞེན། ། ་་་
གཞན་དུ་ཕྲག་དོག་དུག་གི་ཆང་། །
སྙིང་ལ་འཐུང་བའི་གྱི་ན་བར། །
སྡུག་བསྔལ་ཟུག་རྡུ་མི་བཟོད་པའི། །
ཚེར་མའི་མལ་སྟན་སྦྱིན་པར་ངེས། །
འགའ་ཞིག་མིག་སེར་མཁྲིས་ནད་ཀྱིས། །
ལྟ་བྱེད་དབང་པོ་བསླད་གྱུར་པས། །
གང་ཞིག་ཡོན་ཏན་དུང་དཀར་མདངས། །
སྐྱོན་ཅན་སེར་པོའི་འཕྲུལ་དུ་མཐོང་། །
རང་བཞིན་མེ་ཏོག་འཛུམ་དཀར་ཅན། །
སྐྱོན་གྱི་གོང་བུར་བསྙད་བཏགས་ཀྱང་། །
འདི་སྣང་སྙན་པ་འགགས་པ་ཙམ། །
ཕྱི་མའི་འདབ་ཕྲེང་གཞན་ལས་མཐོ། །
ལྔ་ལམ་གར་གྱི་སྟེགས་བུ་ལ། །
རྩེན་པའི་རྐང་སྒྲ་སྙན་མིན་ཡང་། །
རང་སེམས་དྲི་མས་བཏང་ལགས་ན། །
206



ལྷག་བསམ་ཟླ་བའི་སྙེ་མ།
ཉི་མའི་བུ་ལ་ཅིའི་ཕྱིར་འཇིགས། ། ན་
རིག་པ་འབྱུང་བའི་གྲོང་ཁྱེར་ཞེས། །
གྲགས་དཀར་མེ་ཏོག་གཡོ་བས་མཛེས། །
བརྒལ་བརྟག་རྩོད་པའི་དོ་ར་ན། །
མིང་གི་མཁས་གྲགས་སུ་ལ་ཐོབ། །
ཐལ་སྦྱོར་ཚིག་འཁྲི་ཙམ་བྱང་བས། །
རྣམ་རྟོག་ཆོས་ཀྱི་དབྱིངས་རུམ་ན། །
ང་རྒྱལ་སྤྲིན་ཕུང་མཐོ་བ་དེ། །
མཁས་པར་འཁྲུལ་བ་སུར་མི་སྐྱེད། །
ཀུན་འབྱུང་ནགས་ཀྱི་ལུས་ཕྲ་མས། །
མི་འདོད་མཆེ་བ་བརྒྱ་གཙིགས་ཀྱང་། །
འཇིགས་བྲལ་ཁྱུང་ཆེན་དར་མའི་སྲས། །
མཁའ་ལ་ལྡིང་བ་ཆོས་ཉིད་ཡིན། །
འཇིགས་མེད་སྤོབས་པའི་ལྷུན་པོ་ནི། །
དུས་ཀྱི་མཚོ་ནས་འཕགས་ལགས་ན། །
མྱི་ཁ་སྦྲང་མའི་གཤོག་རླུང་གིས། །
ལྡེག་ཅིང་གཡོ་སྙམ་ངལ་བའི་རྒྱུ། །
བདག་བློ་ཚངས་པ་གཞོན་ནུ་ཡིས། །
གསེར་ལྗོངས་ཞིང་གི་དགེ་དབང་ལ། །
207



ལང་ཚོའི་ཞབས་རྗེས།
སྙེམས་པ་མིན་ཡང་སྐབས་འདི་ལ། །
རྡོ་རྗེ་ཐོག་གི་མཆེད་ཟླ་འབར། །
འདི་ནི་སྙན་པའི་ངག་རིག་སྟེ། །
ལོ་རྒྱུས་གསལ་བའི་མེ་ལོང་མིན། །
དེ་ཚུལ་རྟོགས་འདོད་འགའ་མཆིས་ན། །
གདན་རབས་སོར་མོའི་སྙིང་པོར་ལོངས། །
དགེ་བས་འབྱུང་འགྱུར་ཚེ་རབས་ཕྲེང་། །
ངུར་སྨྲིག་རྒྱུན་དང་མི་འབྲལ་ཞིང་། །
ས་ལམ་བགྲོད་པ་མཐར་ཕྱིན་ཏེ། །
སྐུ་བཞིའི་རྒྱལ་ཐབས་སྤྱོད་ལ་རེ། །
གོ་དྲུག་ལོའི《མཚོ་སྔོན་མང་ཚོགས་སྒྱུ་རྩལ》སྟེང་བཀོད།
208



གངས་དགའ་མཚོ།
གངས་དགའ་མཚོ།
གངས་དགའ་མཚོ། ངའི་ཉིན་མཚན་གྱི་མཁའ་དབུགས་དྭངས་མོ།
རྡེའུ་དཀར་ནག་གི་བསྣོལ་མཚམས་སུ་བཞུར་བྱུང་།
ངའི་བསྒམ་བརླིང་དང་རང་ཚུགས་ཁྲོད། གངས་དགའ་མཚོ།
བློ་བདེ་བག་ཕེབས་ཀྱིས་འགྲེངས་ཏེ་གང་ལ་ལྟ།
གངས་དགའ་མཚོ། ངའི་འགྲུལ་བཞུད་ཁྲོད་ཀྱི་སེམས་པ་དམར་པོ།
རྔོན་པའི་མེ་ཕུང་བཞིན་སྒྲ་དབྱངས་ཀྱི་ནགས་ཚལ་ནས་ལྷབ་ལྷུབ་འབར། །
གྲོང་ཁྱེར་དང་རིགས་རྒྱུད་ཀྱི་རྡོག་ཁྲེས་བསྐྱུར་ནས། གངས་དགའ་མཚོ།
ཁ་བའི་མེ་ཏོག་འཛུམ་པའི་ཞིང་ཁམས་སུ་བཞུད་པ་བདེན་ནམ།
གངས་དགའ་མཚོ། ངའི་མལ་ཁྲིའི་སྟེང་གི་ནུ་ཁེབས་དཀར་པོ།
སྒེག་ཉམས་དང་ཟུར་མིག་གིས་ག་ལེར་གྲོལ་ཞིང་།
སྐྱ་རེངས་ཀྱི་གསང་བརྡའི་འོག མཆུ་འདབ་ཀྱི་དམར་ཤ་དང་བཅས།
བརྗེད་དཀའ་བའི་ན་ཟུག་གི་རྨ་ཁ་བཞག་སྟེ་རྒྱང་ལ་ཡལ།
གངས་དགའ་མཚོ། ད་ལྟ།
ཁྱོད་རང་དུས་ཚོད་དང་བར་ཐག་ཅི་ཙམ་གྱིས་བདག་དང་རིང་ན།
ངའི་སེམས་པ་དེ་ཙམ་གྱིས་ཉེ།
209



ལང་ཚོའི་ཞབས་རྗེས།
རྨ་ཆུའི་རླབས་ཀྱི་འགྱུར་ཁུགས།
ལྔ་ལྡན་ལོངས་སྤྱོད་བདེ་སོགས་དགའ་བའི་གཞུ། །
ཚོགས་གཉིས་བ་སྤུའི་ཟེར་མ་གཅིག་གིས་འཛིན། །
དབྱིངས་རིག་ཉི་ཟླའི་སྣང་བ་འདྲེས་པའི་གློག།
མཁྱེན་པའི་མཁའ་ལ་འགྱུ་བ་གང་དེས་སྐྱོངས། །
གསང་གསུམ་སྒྱུ་འཕྲུལ་རླབས་ཀྱི་ཆ་རེར་ཡང་། །
རིག་བྱེད་སྟོན་གྱི་ངང་མོ་འབུམ་རྩེན་པའི། །
རྡོ་རྗེ་དབྱངས་ཀྱི་རྒྱལ་མོ་མཚོ་ལྡན་མ། །
ངག་རིག་ནོར་བུའི་བགོ་སྐལ་བདག་ལ་སྩོལ། །
ལྷབ་ལྷབ་གཡོ་ལྡན་ཁ་བའི་མེ་ཏོག་གིས། །
མཛེས་པ་རབ་བྱིན་གངས་རིའི་མུ་ཁྱུད་ཀྱིས། །
ཁོར་ཡུག་ཟླུམ་པོར་འཁྲིལ་བའི་སྨན་གྱི་ལྗོངས། །
210



རྨ་ཆུའི་རླབས་ཀྱི་འགྱུར་ཁུགས།
བསྔགས་པའི་རོལ་མོ་བྱེ་བའི་གནས་སུ་མཐོ། །
དེ་ལ་ཆོལ་གསུམ་ཕྱེས་པའི་མདོ་ཁམས་སྨད། །
གཡེར་མོའི་འདབ་སྟོང་སྡུག་གུར་བཀྲ་བའི་ཞིང་། །
མཁའ་སྤྱོད་བརྟན་གཡོ་བཀོད་པའི་ངོ་མཚར་ཆོས། །
མཐའ་དག་ས་ལ་འཕོས་པའི་རོལ་བ་འཛིན། །
གང་གི་སྙིང་པོར་འཇམ་དཔལ་ངུར་སྨིག་གར། །
བསྒྱུར་བའི་བླ་རི་ཙོང་ཁའི་ལྷུན་པོ་ཉིད། །
མཐོངས་ལ་བསྙེགས་པ་སྐབས་གསུམ་གྲོང་ཁྱེར་དུ། །
བདེ་བླག་འཇུག་པའི་ཐེམ་སྐས་གཅིག་པུར་རྟོག །
འདབས་ན་ཡན་ལག་བརྒྱད་ལྡན་ལྷ་ཡི་ཆབ། །
གངྒཱའི་སྲིང་མོར་གྲགས་པའི་རྩེ་དགའ་ཅན། །
རླབས་ཀྱི་མཆོད་ཡོན་ཕྲེང་བར་སྤེལ་བཞིན་དུ། །
དབང་པོའི་ཕྱོགས་སུ་རྒྱུགས་པའི་ངལ་བ་འཛིན། །
རྨ་ཀླུང་འགྲམ་པ་བྱ་ལམ་ཡངས་པའི་གཞིར། །
ལུགས་གཉིས་འོད་ཀྱི་རེ་ཁཱ་མ་རྙིང་བའི། །
དགོན་གྲོང་བྱེ་བ་ཕྲག་བརྒྱའི་རྒྱུ་སྐར་ཕྲེང་། །
དུམ་བུར་ཆགས་པ་གཅན་ཚའི་ཡུལ་ལ་གླེང་། །
དེ་ཡི་སྣོད་ཀྱི་སྒེག་མོའི་ཐིག་ལེ་ལ། ། ་་་
211



ལང་ཚོའི་ཞབས་རྗེས།
བྱེད་པོས་སྤྲུལ་པའི་མཛེས་རྒྱན་རྨ་མེད་པ། །
ལྟེ་མཚལ་ལི་ཁྲི་ཞུན་མའི་མེ་ཏོག་ཆར། །
ཐོར་པའི་ཕ་ཡུལ་མིག་གི་དཔྱིད་དུ་འཛུམ། །
སྟོད་ན་སྲིན་པོ་ཁྲོས་པའི་ཉམས། །
རྫོགས་པའི་སྤྲིན་གྱི་སོ་ཕྲེང་ཅན། །
གནས་འདིའི་ཕུན་ཚོགས་སྲུང་སླད་དུ། །
རི་རབ་གཉིས་པའི་གཟུགས་ཀྱིས་འགྱིང༌། །
གཡས་སུ་ཉི་ཟླའི་རྒྱུ་ལམ་ཡང་། །
འགོག་སྙམ་རྩི་སྨན་རྒྱས་པའི་རི། །
དར་ལྗང་བཀླུབས་པའི་ས་སྤྱོད་མ། །
གདོང་ལྔའི་ཁྲི་ལ་འགྱིང་བ་བཞིན། །
གཡོན་དུ་མཁའ་ལྡིང་འདབ་མའི་གར། །
རྐང་དྲུག་རྩེ་བའི་གཤོག་འགྱུར་ལ། །
འཕྱ་བའི་རང་སྟོབས་མ་བྲི་བའི། །
རི་ཆེན་ཆུ་ལྷའི་ཕང་བར་བརྗིད། །
རྒྱབ་རི་ཨིནྡྲ་ནི་ལ་ཡི། །
མཎྜལ་མངོན་མཐོར་བརྩེགས་པའི་དབྱིབས། །
212



རྨ་ཆུའི་རླབས་ཀྱི་འགྱུར་ཁུགས།
ལྷུན་གྲུབ་ཕྱོགས་ལས་རྣམ་རྒྱལ་བའི། །
གདོང་བ་བསྟན་དགྲའི་གཤེད་དུ་འབར། །
དེ་ལྟའི་ས་འཛིན་དུ་མ་ཡིས། ། །
སུམ་ཐབ་ཚུལ་དུ་བསྐོར་བའི་དབུས། །
སྐྱེ་མེད་ཨ་ཡིག་བྱུང་བའི་སྡེ། །
རྒྱུ་སྐར་ས་ལ་ལྷུང་བས་མཚོན། །
རིགས་མང་འཁྲི་ཤིང་ནགས་མའི་ལྗོན། །
ལྡེམ་པའི་གར་གྱི་རི་མོ་ཡིས། །
མཛེས་པ་ངོ་མཚར་འབུམ་གྱི་རློབས། །
ཨེ་མ་ས་འདིའི་རྒྱུན་དུ་འཕྱུར། །།
སྲིན་པོ་རྫ་རིའི་ཁོངས་པ་ལས། །
ཉལ་འགྲོ་བདུད་རྩི་བསིལ་མའི་རྒྱུན། །
བཞུར་འབབ་སྙན་དགུའི་འགྱུར་ཁུགས་ཀྱིས། །
མི་རྟག་ཆོས་སྒྲ་གླུ་རུ་ལེན། ། ་
སྣ་ཚོགས་སྨུག་རྩིས་གདོང་བྱུགས་པས། །
སར་བ་སར་བའི་ལང་ཚོའི་དཔལ། །
ཀུན་ནས་བཞད་པའི་ཁོར་ཡུག་མོས། །
གཡུ་ལོ་བཀོད་པའི་ཞིང་ལ་རྒོལ། །
ས་
213



ལང་ཚོའི་ཞབས་རྗེས།
བརྟན་བརླིང་མཁར་གྱི་ལ་ཐོད་ལ། །
ཚོན་སྣ་ལྔ་ལྡན་དར་གྱི་ལྕེ། །
ལྷབ་ལྷུབ་གཡོ་བའི་དུད་ཁྱིམ་ཚོགས། །
ཐང་མར་བརྡལ་བའི་གྲངས་མ་རིག།
རིན་ཆེན་ཤིང་གི་བཟོ་བཀོད་ཀྱི། །
འཛུམ་རིས་བརྩེགས་པའི་ཁང་བཟང་དག།
རྣམ་པར་རྒྱལ་བའི་ཕོ་བྲང་མཆོག།
འཛིན་མར་འཕོས་པའི་གཉེན་དུ་བསྡེབས། །
བྱ་འདབ་མཐའ་ལ་འཁྲིལ་བ་ཡི། །
བ་གམ་རྩེ་མོ་རེག་པའི་གཟི། །
མ་བཟོད་སྤྲིན་གྱི་དུམ་བུ་ཡང་། །
སྨིག་རྒྱུའི་ཟོལ་གྱིས་ཡུལ་གཞན་ཉུལ། །
མཐོ་ལྡན་རྩིག་པའི་མུ་ཁྱུད་ཀྱིས། །
མཛེས་པར་བསྐོར་བའི་བཟའ་ཤིང་ཚལ། །
ལོངས་སྤྱོད་གཏེར་དུ་སྨིན་པ་ཡིས། །
འབྲས་ལྡན་རི་བོའི་ཁེངས་པ་བསྙིལ། །
གཡུར་གྱིས་དུད་པའི་སིལ་ཏོག་མང་། །
འདྲེན་བྱེད་ལམ་དུ་རྒྱུ་ཙམ་ནས། །
བ བ
ས ་.
214



རྨ་ཆུའི་རླབས་ཀྱི་འགྱུར་ཁུགས།
འབྱོར་བས་སྙེམས་པའི་རྣམ་སྲས་ཀྱང༌། །
མཆིལ་མའི་རྒྱུན་གྱིས་ཡིད་རབ་གསོ། །
མིའུ་ཐུང་འཕྲུལ་གྱིས་བགྲོད་མིན་འབྲུ་སའི་ལྟོར། །
སྣ་ལྔའི་འབྲས་ཁུར་ལྕི་བའི་སྙེ་མའི་ཕོན། །
མགོ་ལྕོག་ཤིག་ཤིག་ལྡེམ་པའི་རྣམ་འགྱུར་གྱིས། །
སོ་ནམ་སྙིང་ལ་བདུད་རྩིའི་བསང་གཏོར་འགྲེམ། །
རྩྭ་ལྗང་ཐགས་སུ་བཀྲ་བའི་ནེའུ་གསིང་གཞིར། །།
གནག་གི་ཕྱུགས་རིགས་བག་ཡངས་རྩེན་པའི་གར། །
སྟོན་མཚན་དག་པའི་མཁའ་ལ་སྤྲིན་གྱི་ཕྲེང་། །
འདུ་འགོད་ཕང་ཕུང་གཡོ་བའི་སྒེག་པ་འཛིན། །
གདགས་སྲིབ་གཡུ་ཡི་གཞོང་བའི་ངོས་ཡངས་པོར། །
གཡང་དཀར་མུ་ཏིག་ཚོམ་བུར་བརྡལ་བའི་གྲངས། །
མ་ཟིན་བྱང་སྲས་ངལ་བའི་ཉམས་དང་བཅས། །
ཕྲག་དོག་ཚེར་མའི་མལ་ན་ཤུགས་རིང་འབྱིན། །
གཡུ་བྱུར་རྒྱུན་གྱི་བྱེ་བྲག་མང་བཀླུབས་ཤིང་། །
འཛུམ་དཀར་གྲོལ་བ་རྫི་བོ་གཞོན་ནུ་མས། །
བིམ་པའི་མཆུ་སྒྲོས་དགོད་པའི་གདེངས་ཀ་ལས། །
སྙན་གཞས་རྒྱུད་མངས་རྣ་བའི་བདུད་རྩིར་འཇོ། །
21 5



ལང་ཚོའི་ཞབས་རྗེས།
སློབ་གསོ་པདྨའི་འདབ་མ་ཕན་ཚུན་དུ། །
མཛའ་བའི་མཇིང་བ་བསྡེབས་པའི་གྲྭ་གཅིག་ན། །
ལྔ་རིག་སྦྲང་རྩིའི་ཟིལ་དངར་ལ་འཐུང་བའི། །
སྐལ་བཟང་རྐང་དྲུག་བྱེ་བའི་རྩེ་དགའ་ལྷམ། །
གུས་རྟག་བརྩོན་པའི་གཤོག་ཟུང་གཡོ་བའི་གར། །
ལྷོད་མེད་བསྒྱུར་བའི་དོན་གཉེར་བླ་མ་རས། །
འཛིན་སྐྱོར་ངག་གི་རྫ་རྔ་རྡུང་བའི་དབྱངས། ། །
དུས་རབས་གསར་བའི་མཁའ་ལ་ཅི་ཡང་འཕུར། །
ན་ཚོད་ཕྲ་ཡང་རིག་པའི་རང་རྩལ་གྱིས། ། །
ཤེས་བྱའི་རི་དྭགས་ཆམ་ལ་འབེབས་པའི་སྟོབས། །
སྙིང་ལ་རྫོགས་པ་རྒྱལ་ཁའི་འདུན་པ་ཅན། །
བློ་གསལ་གཞོན་ནུའི་མདུན་ལམ་དགུང་དང་མཉམ། །
སྒྱུ་རྩལ་རྒྱ་མཚོའི་ཁོ་ལག་མ་ལུས་པ། །
དཔུང་བའི་འཁྲི་ཤིང་གཅིག་ལ་ཉེར་རྫོགས་པའི། །
སྟག་ཤར་དཔའ་བོའི་ཚོགས་རྣམས་དགྱེས་པའི་བཞིན། །
བདེ་སོགས་སྒེག་མོའི་སྙིང་གི་ཆོམ་རྐུན་ཉིད། །
དུས་རབས་ལྷ་མོ་དགོད་པའི་འཛུམ་གཅིག་གིས། །
ཐབས་ཤེས་རྣ་ལུང་བྱིན་པའི་དར་མའི་ཚོགས། །
216



རྨ་ཆུའི་རླབས་ཀྱི་འགྱུར་ཁུགས།
ཉོ་འཚོང་སྒྱུ་མའི་རྨུ་ཐག་ལ་བརྟེན་ནས། །་
ཕྱུག་འགྱུར་མཁའ་ལམ་བསྙེགས་འདིས་སུ་མི་སྤྲོ། །
ལུས་ཅན་བདེ་དགའི་སྲོག་ལ་གཟན་པའི་བདུད། ། ་
དུག་གསུམ་གྱིས་བསྐྱེད་བཞི་བརྒྱ་རྩ་བཞིའི་ནད། །
འབུར་འཇོམས་རྒྱུད་བཞིའི་མན་ངག་ལྷུན་རྫོགས་པའི། །
ཟུག་རྔུའི་གདུང་བ་བཅིལ་བའི་འཚོ་བྱེད་མང་། །
ངན་སྔགས་སྤྲིན་རུས་འཐོར་བའི་གཡུལ་སྦྱོར་གྱིས། །
ཉམ་ཆུང་སྙིང་ཁམས་འདྲལ་བའི་གདེངས་ཀ་རུ། །
ཡ་ལན་རྡོ་རྗེ་གཟེགས་མ་སྟོང་འབེབས་པའི། །
མཐུ་ལྡན་རིག་སྔགས་འཛིན་པའི་གྲུབ་པ་མང་། །
དགེ་བཅུའི་སྤྱོད་བཟང་པདྨ་དཀར་པོའི་ལྗོན། །
རྒྱན་དུ་འཆང་བའི་སྐྱེ་འགྲོ་བགྲང་ཡས་པས། །
ཚན་རྩལ་གསེར་གྱི་འཁར་བར་བརྟེན་བྱས་ནས། །
བདེ་སྐྱིད་ནོར་བུའི་ལམ་དུ་གོམ་ཆེན་སྤོ། །
དེ་དེས་ངལ་རྩོལ་ཚངས་ཆེན་སོར་མོ་ཡིས། ། །
གནམ་ས་བླ་འོག་བསྒྱུར་བའི་ཚུལ་མཐོང་ནས། ། མ་
ལྷ་རྣམས་སྤྲིན་དཀར་ཚོམ་བུའི་བརྫུ་བག་གིས། །
ཡངས་པའི་མཁའ་ལ་ཉིན་བཞིན་འཕྱར་གཡེང་རྩོམ། །
217



ལང་ཚོའི་ཞབས་རྗེས།
ལུགས་བཟང་སྐྱ་རེངས་དར་མས་སྔོན་བསུས་པའི། །
ཕན་བདེ་སྣང་བ་དཀར་པོའི་དཔལ་ཡོན་ཅན། །
བཅོས་བསྒྱུར་ཕྱོགས་ཀྱི་མུ་ཁྱུད་འཛུམ་པའི་རླབས། །
མངོན་འདོད་དུས་སྟོན་བཟང་པོའི་གསོས་སུ་སྨིན། །
ལོ་ལེགས་གསེར་གྱི་སྙེ་མའི་འབྲུ། ། །
ཟབ་ཡངས་བང་བར་བསྡུས་དང་ལྷན། །
བཞིན་བཟང་སྟག་ཤར་གཞོན་ནུའི་ཚོགས། །
ཉག་ཕྲན་འཕེན་པའི་རྩེད་འཇོར་གཡེང་། །
གཞན་སྡེ་དཔའ་བོའི་ཁྱུ་གཅིག་ལ། །
མདའ་རྩལ་འགྲན་པའི་དུས་སྟོན་ཆེ། །
མཐུན་སྒྲིལ་རྩེ་དགས་བསུས་པ་ན། །
སྔར་མེད་དཔལ་གྱི་མཚན་མ་མང་། །
གཞུ་རྒྱལ་གནམ་ལྕགས་འཕྲུལ་འཁོར་གང་། །
དེ་དེས་སོར་མོའི་སྟོབས་གཅིག་གིས། །
ཅི་དགར་བདུངས་པའི་ཤེད་མོང་ལ། །
སྲིད་སྒྲུབ་སྨོན་པའི་སྤུ་ལོང་གཡོ། །
ཆུ་གཏེར་རྦ་རླབས་བསྐྱོམས་པ་བཞིན། ། །
འདུ་འགོད་གཡོ་བའི་ལྟད་མོ་པས། །
218



རྨ་ཆུའི་རླབས་ཀྱི་འགྱུར་ཁུགས།
རང་རང་གཉེན་གྱི་མཐེབ་རྩལ་ལ། །
རེ་བའི་མིག་ཞགས་ཅི་ཡང་འཕེན། །
སྣེ་མོ་ལྕགས་ཀྱིས་ལེགས་བརྒྱན་ཅིང་། །
རྒོད་སྒྲོ་ངར་མའི་གཤོག་པ་ཅན། །
དྲང་སྐྱེས་ཚིགས་དྲུག་སྨྱུག་མའི་མདའ། །
དམིགས་པའི་འབེན་ལ་ཕོག་ཙམ་ནས། །
གླག་ཕྲུག་རྙི་ལས་ཐར་པ་ལྟར། །
རྣམ་རིག་རྒྱས་པའི་སྟག་ཤར་ཚོགས། །
ཁྲུང་ཁྲུང་བསྟར་ནས་འཕུར་བ་བཞིན། །
མཆོང་དང་ལྡིང་བའི་རོལ་གར་སྟོན། །
ཕྲུགས་ཚར་ཤོམ་གྱི་ཁ་སྣོན་ལ། །
ཝ་ཞྭ་དམར་པོའི་ཐོད་རྒྱུན་ཅན། །
འཕོང་རྐྱེན་སྟག་ཤར་འདི་དག་ནི། །
རཱ་མ་ཎ་ཡི་སྤུན་ཟླར་ངེས། །
རྨུགས་འཛིན་མཛོད་ཀྱི་ཕུན་ཚོགས་མང་། །
དར་གཅིག་ས་ལ་ཟགས་པ་འམ། །
འདི་ན་སྣ་མང་ཟས་རིགས་ཀྱི། །
འདོད་དགུའི་ལོངས་སྤྱོད་དར་ལ་ལྟོས། །
219



ལང་ཚོའི་ཞབས་རྗེས།
རི་བཞིན་སྤུངས་པའི་བཟའ་བཅའ་ཡི། །
སྡེར་མའི་རྔམས་ཁ་མཐོང་ཉིད་ནས། །
གནམ་བསྐོས་ས་ཡི་ཚངས་པ་ཡང་། ། །
རང་གི་འཚོ་བར་ཡི་ག་འཆུ། །
མགྲོན་ཀུན་བསུ་བའི་བཞིན་མཛེས་ཤིང་། །
ཁུ་བྱུག་གདངས་ལས་སྙན་པ་ཡི། །
གྲེ་འགྱུར་ཕྱུངས་པའི་ཁྱིམ་འཛིན་མ། །
ངལ་གསོ་ཐོབ་པའི་ལོང་མ་བྱུང་། །
དྲི་ཟའི་ཚལ་ལས་རྣམ་འགོངས་པའི། །་
ན་ཆུང་རྩེ་རའི་དཀྱིལ་འཁོར་ན། །
སེམས་དོན་གླུ་ཡིས་དབྱུགས་དབྱུང་བའི། །
མིག་ཡངས་མ་དག་རྩེ་དགས་འཚོ། །
སྣ་མང་གོས་ཀྱི་མགྲིན་པ་ལ། །
རིན་ཆེན་རྒྱན་གྱི་དོ་ཤལ་གཡོ། །
ཆུ་སྲམ་ཆེན་པོའི་ཤམ་བུ་ཡིས། །
འདབ་བརྒྱ་བ་ཡི་མཛེས་པ་བསླུ། །
ཟླ་བཞིན་འཛུམ་པའི་དཀྱིལ་འཁོར་ལས། །
མུ་ཏིག་འཛུམ་དཀར་རབ་གསལ་ཞིང་། །
220



རྨ་ཆུའི་རླབས་ཀྱི་འགྱུར་ཁུགས།
-
-
-
གསེར་གྱི་རྣ་ལུང་གོར་མོ་ཡིས། །
སྙན་ཤལ་བརྒྱན་པའི་ལང་ཚོ་མའི། །
མིག་འཛུམ་སྒྱུ་མའི་ཞགས་པ་ཡིས། །
དྲངས་པའི་སྟག་ཤར་གཞོན་པའི་ཁྱུ། །
རི་དྭགས་རྒྱ་ལ་ཚུད་པ་བཞིན། །
རིག་རིག་མིག་གི་འདུ་འཛི་རྫོགས། །
དེ་མཐོང་ཚོགས་ཀྱི་གྲལ་དབུ་ལ། །
བརྗིད་ལེར་འཁོད་པའི་རྒན་པོ་ཡང་། །
དགྱེས་པའི་དབུ་ལྕོག་ལྡེམ་བཞིན་དུ། །་
ངོ་ཚའི་གཉེར་རིས་ཤིག་ཤིག་གཡོ། །
ནམ་ཞིག་ཨ་རག་མངར་མོ་ཡིས། །
སྤོབས་པ་བྱིན་པའི་ཕོ་གསར་གྱིས། ། ་
ཁ་བཏགས་སྐོར་འཕེན་བྱེད་བཞིན་དུ། །
སེམས་ཀྱི་གསང་བ་གཞས་ལ་འགུགས། །
སྙན་འགྱུར་མགྲིན་པའི་དབྱངས་སྙན་གྱིས། །
དྲི་ཟའི་འཕང་འགྲོར་སྐྱེངས་སྟེར་བའི། །
དུང་སེམས་ངག་ལ་བབས་པའི་གཞས། །
མཚན་གྱི་ལྷག་མ་ན་ཡང་གྲགས། །
221



ལང་ཚོའི་ཞབས་རྗེས།
---
-
-
------
-
--
-
--
ཨེ་ཧོ་དབྱངས་ཅན་ངང་མོ་དཀར། །
མགྲིན་པའི་མཚོ་ལ་ཞུགས་མིན་ན། །་ ་
ན་གཞོན་ཕོ་མོ་འདི་དག་གི།
དྲུག་འགྱུར་ནམ་ཡང་ཆད་མ་གྱུར། ། ་་
གཞན་ཡང་རྫོགས་ལྡན་ལོ་གསར་གྱི། །
ཕུན་ཚོགས་དཔལ་གྱི་འཁོར་ལོ་མར། །
ཅི་དགར་རོལ་བའི་དགེ་མཚན་སོགས། །
བརྗོད་ལ་མཚོ་བྱུང་ལྷ་ཡང་ངལ། །
བགྲང་བྱའི་ཁུར་གྱིས་ལྕི་བའི་སྐྱེ་མཆེད་གཟུགས། །
རིན་ཆེན་དབྱུག་པའི་ཁ་ལ་འཁྲིལ་བ་ཅན། །
བཞི་བའི་གནས་སྐབས་འཆང་བའི་རྒས་འཁོགས་ཀྱང་། །
སྤྲོ་དགའི་ཁོང་འཛུམ་སྦས་པ་མངོན་པར་གསལ། །
ས་བཅུའི་རྐང་སྟེགས་སྟོབས་ཀྱིས་བགྲོད་བྱས་ཀྱང་། །
ཁེངས་བྲལ་རས་པའི་བརྟུལ་ཞུགས་འཆང་བ་ཅན། །
ལུང་རྟོགས་བསྟན་པ་རྒྱུ་མཚོའི་མཐར་སྤེལ་བའི། །
མི་ལ་གཉིས་པ་མཆོད་པའི་ཞིང་ན་མཐོ། །
སྲིད་ཞིའི་ལྷ་འདྲེའི་དབུ་སྐྱེས་མེ་ཏོག་རྩེར། །
ཞབས་སེན་རི་མོ་འབྲི་བའི་དཔལ་མཐོ་བ། །
222



རྨ་ཆུའི་རླབས་ཀྱི་འགྱུར་ཁུགས།
བདེ་སྟོང་ཏིང་འཛིན་རོ་ལ་རྣམ་རྩེན་པའི། །
མདོ་བ་བླ་མའི་སྐུ་དྲིན་གཞལ་ཡོད་མིན། །
དོན་དམ་བཤད་དང་སྒྲུབ་པའི་གྲུ་གཟིངས་མཆོག། །
ཐེག་གསུམ་ཆོས་ཀྱི་རྒྱ་མཚོར་བསྒྱུར་བའི་མགོན། །
ཀོའུ་བའི་མཚན་སྙན་འཕུར་བའི་བླ་མ་ལྷས། །
འཕྲིན་ལས་རྩེ་དགའི་འཇུག་པ་ལྷོད་མ་གྱུར། །
བློ་བཟང་ལུང་རྟོགས་ཡིད་བཞིན་དབང་གི་རྒྱལ། །
ཞྭ་སེར་བསྟན་པའི་རྒྱལ་མཚན་རྩེར་མཆོད་པའི། །
ཐུགས་བསྐྱེད་ཟླ་བོས་མ་བཟུང་སེམས་དཔའ་ཆེ། །
སྒྲ་བསྒྱུར་མར་བའི་སྐྱེ་རབས་དཔལ་གྱིས་བརྗིད། །
དེ་དེས་ཐུགས་བརྩེ་དོན་ཡོད་ཞགས་པའི་སྣེ། །
སྡེ་འདིར་རྐྱང་བའི་འཕྲིན་ལས་མ་ལྷོད་པས། །
རྒན་གཞོན་བར་མའི་སྐྱེ་བོ་མ་ལུས་པ། །
ཆོས་ལ་བརྩོན་པའི་ངོ་མཚར་གཞན་ལས་འཕགས། །
ཉིན་མཚན་མི་ཕྱེད་དད་པའི་སོར་མོ་ཟུང་། །
རྩེ་གཅིག་ནོར་བུའི་བགྲང་ཕྲེང་ལ་འཁྱུད་ནས། །
ཁ་དོན་བཟླས་བརྗོད་བརྩོན་པའི་དར་མ་ཡང་། །
འདི་ན་གྲངས་ཀྱི་གནས་ལས་རིང་ཞིག་འདས། །
223



ལང་ཚོའི་ཞབས་རྗེས།
འགྲོ་མང་དད་སྟོབས་ཚངས་ཆེན་སོར་མོ་ཡིས། །
བདེ་བླག་བཞེངས་པའི་རྒྱ་ཆེའི་མ་ཎི་ཁང་། །
ཆ་བསགས་ཕོ་བྲང་ས་ལ་འཕོས་པ་བཞིན། ། ས ་
ལྷ་སྐུའི་སྣང་བརྙན་བྱེ་བའི་དཔལ་གྱིས་བརྗིད། །
རྟེན་གསུམ་ཚོམ་བུར་སྤུངས་པའི་དཀྱིལ་འཁོར་ལ། །
ཡན་ལག་ལྔ་ལྡན་ལྷ་ཕྱག་སྔོན་བཏང་སྟེ། །
གསོལ་འདེབས་དབྱངས་སྙན་གྱེར་བའི་སྐྱེ་དགུ་ཡིས། །
འདུ་ཁང་ཕྱི་ནང་ཡངས་པའི་གོ་སྐབས་འཕྲོག།
ཕྱོགས་ཀྱི་སུལ་དུ་ཐུབ་བསྟན་ནོར་བུའི་གདུགས། །
འདེགས་པའི་མཛད་འཕྲིན་ཟླ་བོས་མ་བཟུང་བ། །
གྲུབ་བརྙེས་རྟོགས་ལྡན་དཔའ་བོ་རོལ་བའི་གནས། །
ཆོས་ཀྱི་སྡེ་དང་སྒྲུབ་པའི་དགའ་ཚལ་མང་། །
འོད་གསལ་བདེ་ཆེན་རིག་པའི་ཧེ་རུ་ཀ། -
མི་ཤིགས་སྟོང་ཆེན་ལི་ཁྲིའི་སྨིན་ལེགས་མར། །
མཉམ་སྦྱོར་རྟེན་འབྲེལ་ལྷུན་གྲུབ་ཆོས་ཀྱི་རྫོང་། །
སྡེ་འདིའི་མགུལ་བར་ལེགས་ཚོགས་ཞིང་དུ་ལྷམ། །
སྣ་ཚོགས་ཉམས་རྟོགས་རིན་ཆེན་ཐང་མའི་རྡུལ། །
ཁོང་བར་བརྡལ་བའི་མཁས་གྲུབ་གསེར་རིའི་ཕྲེང༌། །
།
224



རྨ་ཆུའི་རླབས་ཀྱི་འགྱུར་ཁུགས།
ཞབས་སྐྱེས་མེ་ཏོག་རྩེན་པའི་རོལ་གར་ལས། །
བྱིན་རླབས་སྦྲང་རྩི་བསྙིལ་བའི་མཐའ་མི་དཔོག།།
ལྷག་པར་གཡས་འཁྱིལ་དུང་གཟུགས་གྲུབ་པའི་རིར། །
གསང་སྒྲོགས་བཤད་སྒྲུབ་འཕེལ་ཞིང་རྒྱས་པའི་གླིང་། །
མདོ་སྔགས་རང་སྒྲ་གསལ་བའི་དཔལ་དང་བཅས། །
ལྷར་བཅས་སྲིད་པའི་མཆོད་སྡོང་གཅིག་པུར་གྲུབ། །
འཇིགས་མེད་གདོང་ལྔ་འབར་བའི་ཆོས་ཀྱི་ཁྲིར། །
ཐུགས་བརྩེ་སྤྱན་རས་འཛུམ་པ་མི་ཡལ་བ། །
ངེས་དོན་མཁྱེན་རབ་གཏེར་དུ་རྫོགས་པ་ཡི། །
ལྔ་རིག་པཎ་ཆེན་འདུས་པའི་མཐའ་མ་རིག།
ཕྱི་རུ་ངུར་སྨུག་དར་གྱི་མཛེས་པ་རྒོད། །
ནང་དུ་རིམ་གཉིས་རྟོགས་པ་ཀློང་དུ་འབྱམས། །
གསང་གསུམ་འཕྲིན་ལས་མཁའ་དང་མཉམ་སོང་བའི། །
རིག་གྲོལ་འདུས་པའི་དཔལ་ཡོན་རྫོགས་ཡོད་མིན། །
སྲིད་ཞིའི་འབྱོར་ཚོགས་བྱེད་པོས་གནས་གཅིག་ཏུ། །
བསྡུས་ལྟའི་ལོངས་སྤྱོད་ནམ་མཁའ་མཛོད་ཀྱི་སྒོ། །
འདི་ན་མཁོ་རྒུའི་དཔྱིད་དུ་གྲོལ་བའི་གཟིས། །
ནུབ་ཕྱོགས་བདེ་ལྡན་གྲོང་ལ་བག་ཡོད་བྱིན། །
225



ལང་ཚོའི་ཞབས་རྗེས།
དེ་ལྟར་དགེ་མཚན་རེ་ཁཱ་གཡས་འཁྱིལ་བའི། །
ལེགས་བྱས་མྱ་ངན་མེད་པའི་ཕ་ཡུལ་ལ། །
བསྟོད་པའི་སྙན་གླུ་རྨ་ཀླུང་དལ་འབབ་མའི། །
རླབས་ཀྱི་འགྱུར་ཁུགས་འཕུར་བའི་རོལ་མོར་དྲངས། །
སླད་མར་ལུགས་གཉིས་ཉི་ཟླའི་རྣ་ལུང་གིས། །
སྒེག་པའི་ཕ་ཡུལ་ཕྱོགས་ཀྱི་མཛེས་མའི་བཞིན། །
སྔོན་ཐོན་ཚོན་སྣ་ལྔ་བས་འཁྱུད་དང་ལྷན། །
རྫོགས་ལྡན་དཔལ་གྱི་འཛུམ་དཀར་བཞད་པར་སྨོན། །
གོ་ལྔ་ལོའི《མཚོ་སྔོན་མང་ཚོགས་སྒྱུ་རྩལ》སྟེང་བཀོད།
226



ཁ་རོག་གེར།
འཆོར་ས་གཏན་ནས་མེད།
ནམས
ཁ་རོག་གེར། འཆོར་ས་གཏན་ནས་མེད།
འཇམ་ཐིང་གི་མཚན་མོར། ལང་ཤོར་གྱི་ཧཱ་རྡའི་ཚོགས།
མུན་ནག་གི་རུམ་ཁ་ནས་འགུལ་ཏེ།
ཧམ་སེམས་ཀྱི་མཆེ་སྡེར་རྣོན་པོས། ངའི་རྨི་ལམ་གྱི།
གསེར་སྐུད་ཡང་ཡང་གཏུབས།
ཚོད་ཚོད་ལ། དོགས་ཟོན་གྱི་སྦྲུལ་ལྕེ་གང་སར་བརྐྱངས་ཀྱང་།
སློང་བཟེད་ཀྱི་མཐའ་འཁོར་ན། །
ཅི་ཞིག་གིས་རྒྱུགས་པའི་ཐན་སྒྲ། སྔར་ལས་གསལ།
ཞེ་སྡང་གི་ཚ་རྔམ་གཅིག་གིས། རྟོགས་དཔྱོད་དང༌།
ཉམས་ཞིབ་ཀྱི་གློག་སྒྲོན་བཀར་དུས། །
སྐྱུག་བྲོ་བའི་ཝ་འདྲེ་བཞིན། ངན་གོམས་ཀྱི།
རྔ་མ་རིང་པོ་དེ་གཡུག་བཞིན།
ལྐོག་གྱུར་གྱི་གསང་མིག་ཏུ་འཛུལ་ནས་མི་མངོན།
འདི་ལྟར། གཏམ་རྒྱུད་ཀྱི་ལྷིང་འཇགས་ལ་འཇབ་པའི་ཧཱ་རྡའི་ཚོགས་ཀྱིས།
ངའི་ཁང་ཆུང་གི་རྨི་ལམ་ཡང་ཡང་དཀྲུགས།
227



་་ལང་ཚོའི་ཞབས་རྗེས།
་
ཉེན་བརྡ་དང་བྱི་ལ་མེད་པའི་ལོ་ཟླའི་ནང་།
ཁྲེལ་གཞུང་མེད་པའི་ཧཱ་རྡའི་ཚོགས་ཀྱིས། ངའི་ཁྱིམ་གཞི་འདིའི།
གསང་བ་ཡོད་ཚད་ཀྱི་རྒྱུ་རྫས་བསྔོགས་ཤིང་།
གསར་བྱུང་གི་ཁ་ཟས་རེག་ཚད། དྲ་མིག་གི་ལྐོག་ལམ་ནས།
ཕྱི་རོལ་ལ་སྐྱེལ་ཅི་ཐུབ་བྱས། དེའི་དབང་གིས།
ཁ་སང་དེ་རིང༌། རྒྱ་མཐོངས་ཀྱི་འདབས་རོལ་ན།
ཧཱ་རྡའི་ཚོགས་ཀྱི་ཕོ་བ་བླ་ལྷག་གིས་འགྲངས་ཤིང་།
ཐལ་མདོག་གི་སྤུ་ཉག་རེ་རེར། སྟེས་དབང་གིས་གསེར་མདངས་འཁྱུག
མཚམས་ལན་རེར། ངའི་ཁོར་ཡུག་འདིའི།
སྒེའུ་ཁུང་གི་བར་སྣང་ནས། གཤོག་ཐོགས་བཞིན་འཕུར་བ་མཐོང་།
ནམ་ཉི་མར།
ང་དང་མིང་སྲིང་ཚོས། །
རྣོ་ལྕགས་ཀྱི་རྒྱ་རྙི་འགྲེམ་སྲིད་པས། བླ་འཚོང་དང་།
ནང་རུལ་གྱིས་རྒྱུགས་པའི་ཧཱ་རྡའི་ཚོགས། །
ཁ་རོག་གེར། འཆོར་ས་གཏན་ནས་མེད།
1998. 6. 7
228



སྙན་ཚིག་ཁག་བཞི།
སྙན་ཚིག་ཁག་བཞི།
རི་གྲོང་གི་ནུབ་ཁ།
ནུབ་རིས་ ཉི་ གཞོན་ཟོས་པའི་ཁྲག་དམར་གནམ་སའི་བར་ནས་དུམ་བུར་་་་
བཞུར། །
དགུང་ཟས་སྦྱོར་བའི་དུ་ཞགས་སྔོན་མོས་གྲོང་ཚོའི་མཁའ་ལ་སྐྱོ་སྣང་འགྲེམ། །
གཙང་འགྲམ་རྐང་ལམ་ཕྲ་མོའི་ངོགས་ནས་ཐར་ཐོར་ར་ལུག་ཡུལ་ལ་བཤར། །
ཨ་ཡེ་རྒན་མོའི་ཐུ་བའི་ཁུགས་ན་ཨོང་བ་སྐམ་པོའི་ལན་ཆགས་ལྕི། །
རྩྭ་ཐང་གི་ཉིན་གུང་།
སྐྱབས་འགྲོ་གྱེར་བའི་པགས་མཉེད་རྒན་པོའི་གཙུག་ན་ཉི་འོད་སིམ་སིམ་་་་
བཞུར། །
ཨ་ཡེ་རྒན་མོའི་ཁ་ཏོན་བར་ནས་ཐབ་ཀྱི་ལུག་ཤ་ལྷོག་ལྷོག་གདུ། །
འོ་དཀྲོགས་བུ་མོའི་མྱོས་བུམ་ཟུང་གཅིག་དགྱེ་སྒྱུར་གར་གྱིས་ལྡེམ་ལྡེམ་གཡོ། །
སྦྲ་འདབས་སྒོ་ཁྱིས་རྣ་བ་ཀེར་ཏེ་རྫི་རླུང་ཕྱོགས་ལ་རིག་རིག་ལྟ། །
དགོན་སྡེའི་མཚན་མོ།
ཟླ་འོད་གསེར་ཏོག་ངོས་ལས་འཕྲོས་པས་རྒྱ་མཐོངས་བ་མོས་གཡོགས་བཞིན་
དཀར། །།
སྒེའུ་ཁུང་འཕུར་མ་རླུང་གིས་རབ་བསྐྱོད་གཡེར་ཁའི་སྒྲ་སྙན་རྣ་བར་་་་་་་་
འཇེབས། །
229



ལང་ཚོའི་ཞབས་རྗེས།
མུ་འབྲེལ་གྲྭ་ཤག་བསྟར་བའི་བར་ན་བཙུན་པ་བགྲོད་པའི་གོམ་ཁ་དལ། །
དྲ་ཡོལ་ངོགས་ན་འདོན་པ་སྐྱོར་བའི་བན་ཆུང་གཟུགས་རིས་ཡོམ་ཡོམ་་་་་
འགུལ། ། །
ལོ་གསར་ཚེས་གཅིག
ཤོག་སྦག་སྒྲ་ཡིས་ལོ་འཁོར་གསར་བའི་རྟེན་འབྲེལ་ཐོག་མའི་སྒོ་གླེགས་ཕྱེས། །
བྱིས་པའི་ཤོམ་ལྭའི་གློ་ཁུག་རེ་རེ་སྐྱེས་ཀྱིས་འགྲངས་ཏེ་འཛུམ་ཞིང་དགོད། །
ན་གཞོན་ཕོ་མོའི་ གླུ་ངག་སྙན་མོས་རྒན་རབས་ཚོགས་ལ་མཆོད་ཆང་་་་་་་་
འདེགས། །
གར་གྱིས་མྱོས་པའི་བདག་མགྲོན་མ་ལུས་ཞལ་ཟས་རོ་བརྒྱའི་བཅུད་ཀྱིས་་་་
ངོམས། །
«ཁྲིམས་ལུགས་གསར་འགྱུར》སྟེང་བཀོད།
230



ཁྲུང་ཁྲུང་ལྷོ་ལ་འཕུར་དུས།
ཁྲུང་ཁྲུང་ལྷོ་ལ་འཕུར་དུས།
ཁྲུང་ཁྲུང་ལྷོ་ལ་འཕུར་དུས།
གཏམ་རྒྱུད་ཀྱི་མཚོ་མོའི་ལྡེབས་སུ།
གྲུ་གཡོར་གྱི་སྟངས་སྟབས་མེད་ལ། ངང་ཚོགས་ཀྱི་གཤོག་རྩེད་དབེན།
གློ་བུར་བའི་ན་བུན་ཁྲོད། གནམ་ས་འཁྱག་ལ་འབྱར་པས། །
འཇམ་ཐིང་གི་ལུག་ཁྱུ་ཕྱོགས་བཞིར་འཐོར། །
ཁྲུང་ཁྲུང་ལྷོ་ལ་འཕུར་དུས། །
ཉི་འོད་ལ་ཆོག་གྲུམ་ཤོར་བས།
ནགས་ཚལ་གྱི་ཡལ་གར་ཁ་བའི་གདུང་ཡུས་ལྕི།
རླུང་དམར་གྱི་མཆེ་བས།
མེ་ཏོག་གི་གཞུང་རྟ། རྨེག་མེད་ཟོས་ཤིང་།
དར་ལྕོག་གི་བླ་སྲོག་ཡོམ་ཡོམ་སྒུལ།
ཁྲུང་ཁྲུང་ལྷོ་ལ་འཕུར་དུས།
གཙང་ཆབ་ཀྱི་རང་དབང་འཁྱག་པས་བསྡམས།
རྭ་ཟུང་གིས་ཉི་ཟླ་འདེགས་པའི་འབྲོང་ཁྱུ།།
ཀྱག་ཀྱོག་གི་གྲམ་གཞུང་དང་། ཚ་གདུག་གི་བྱེ་ཐང་ལ།
དབང་མེད་དུ་གྱུར་ཞིང་།
བརྙས་སྨོད་ཀྱི་ཁ་དབུགས་ཁྲོད།
231



ལང་ཚོའི་ཞབས་རྗེས།
རི་རབ་ཀྱི་གཡོ་འགུལ་ལ་རྣ་བ་བླགས།
སྤྱང་ཀིའི་རྒྱུགས་འགྲོས། ཁྭ་ཏའི་སྒྲོབ་ཉམས།
ཝ་མོའི་རྒྱས་སྤྲོས། །
ད་དུང་། ཁྱི་རྒན་ཚོས་རྔ་མ་གཡུག་གཡུག །
ཁྲུང་ཁྲུང་ལྷོ་ལ་འཕུར་དུས། །
ཟློས་གར་སྣ་ཚོགས། ཕ་ཡུལ་ནས་དུས་གཅིག་ལ་འཁྲབ།
ལྟོགས་སྐོམ་གྱིས་མནར་བའི་གཡང་དཀར་ཁྱུ།
གཟེབ་དྲ་རུ་བཅུག་པའི་བྱེའུའི་ཚོགས། །
མིག་ཆུ་དང་སྙིང་ནད་ཁྲོད་འཚར་ལོངས་བྱུང་།
ཁྲུང་ཁྲུང་ལྷོ་ལ་འཕུར་དུས།
ཐོབ་ཤོར་གྱི་མཁོའ་དབྱིངས་ནས། སྐར་ཚོམ་དང་།
ཚེས་རིས་ཀྱང་སྐྱོ་གདུང་གིས་འཚེར།་་་་་
ཡུལ་གྱུར་པའི་ཕྱི་མིག་གྲངས་མེད་ཀྱི་མཐོང་ལམ་དུ། །
ཁ་བ་དང་རླུང་རྟ། སེར་ཐིག་ལྷུང་བའི་ལོ་མའི་ཚོགས།
སུ་ཞིག་གིས། གཉེན་ཉེའི་བང་སོར་གཏོར་བའི།།
མྱ་ངན་གྱི་མེ་ཏོག་བཞིན། །
གྱེས་བྲལ་གྱི་རྨ་ཁར། ལྷུང་ཞིང་འཕྱོ།
ཁྲུང་ཁྲུང་ལྷོ་ལ་འཕུར་དུས།
ཁུ་བྱུག སྡོང་སྐམ་གྱི་སོར་མོའི་བར་ནས།
232



ཁྲུང་ཁྲུང་ལྷོ་ལ་འཕུར་དུས།
ཅིས་ཀྱང་གཉིད་མ་ཐུབ། གློ་བུར་དུ། །
སྦྲང་ཆར་དང་དཔྱིད་དཔལ་གྱི་དགོས་མཁོ་གསར་བ་རྙེད།
མུན་ནག་གི་གསང་བ་ཐེར་འདོན་བྱེད་བཞིན། །
དུས་ཚིགས་ཀྱི་ཕམ་ཉེས་གླུ་ཡིས་གྱེར། །
བློ་སྤོབས་ཀྱི་གཤོག་འགྱུར་རེ་རེ། སྐྱ་རེངས་དང་ཇེ་ཉེར་གྱུར།
ཁྲུང་ཁྲུང་ལྷོ་ལ་འཕུར་དུས། །
ཟླ་ངོགས་ཀྱི་སྒེའུ་ཁུང་ནས། ངས།
སྐྱོ་གདུང་ཚད་མེད་ཀྱིས་གྱེས་ཆང་བཏེགས་ཏེ།
རང་ཉིད་ལ། སྙན་ངག་གི་སེམས་གསོ་འདི་ལྟར་བྱས། །
2001. 12. 9 པེ་ཅིན་ནས་བྲིས།
233



ལང་ཚོའི་ཞབས་རྗེས།
བསྒྱུར་རྩོམ་བྱུ་རུའི་མེ་ཏོག(ཁག་བརྒྱད).
སྨིན་མདུད།（བསྒྱུར)
འབབ་ཚིགས་ལྡིང་ཁང་འོག་ནས་བྱམས་པར་གྱེས། །
ཨུ་ཚུགས་འཛུམ་གྱིས་མཆི་མ་ཁོང་ལ་མིད། །
ལྷད་མེད་བརྩེ་དུང་མེད་པ་མ་ལགས་ཏེ། །
གང་གི་སྙིང་ལ་སྡུག་བསྔལ་བཟོ་བར་དོགས། །
ཕན་ཚུན་བྲལ་རྗེས་བརྩེ་བ་སྔར་ལས་ཟབ། །
འདས་དོན་དྲན་བཞིན་པི་ཝང་ཤུགས་ཀྱིས་བརྡུངས། །
ཀྱེ་མ་མཉེན་ལྕུག་རྒྱུད་སྐུད་ཕྲ་མོ་ཡང་། །
སྐྱོ་གདུང་ཁུར་པོ་མ་ཐེག་དུམ་བུར་ཆད། །
མཇུག་མཐའི་མགྲོན་ཁང་ནང་གི་ཟླ་འོད་དེ། །
ཁོ་མོའི་རྨི་ལམ་ནང་དུ་ཡང་ཡང་འཁོར། །
ད་ལྟ་བྱང་ཕྱོགས་གྲང་ངར་ཤིན་ཏུ་ཆེ། །
རིན་ཆེན་ལུས་པོར་གཅེས་སྐྱོང་གཡེལ་མེད་ཞུ། །།
དྲན་གདུང་གཟུགས་སུ་འདྲིལ་བའི་མཆི་མའི་ཕྲེང་། །
མེ་ལོང་ངོས་སུ་ཕྲེང་ཐག་ཆད་པ་བཞིན། །
234



བསྒྱུར་རྩོམ་བྱུ་རུའི་མེ་ཏོག
མིག་ཆུས་བརླན་པའི་ལག་རས་དམར་པོ་འདི། །
ནམ་ཞིག་ཉིད་ཀྱི་ཕྱག་ཏུ་འབྱོར་ཐུབ་བམ། །།
མཚན་ཐུན་རེ་བཞིན་སྐྱོ་བས་གཉིད་དང་བྲལ། །
མལ་ཁྲིའི་གཞོགས་གཅིག་སྟོང་བས་ཞེ་རེ་གླེང་། །
སྔས་མགོའི་གསེར་ཉ་ཟུང་གི་གཟུགས་རིས་ཀྱིས། །
དྲན་པའི་སེམས་ལ་ཟུག་རྔུ་ལྡབ་འགྱུར་བསྐྱེད། །
གྲང་རླུང་རྩུབ་མོས་སྒོ་དར་ས་རུ་བསྒྱེལ། ། །
ཡང་བསྐྱར་གྱེན་དུ་སློང་བའི་འདུན་པ་མེད། །
ཁྱིམ་གྱི་བྱ་བ་ཐམས་ཅད་སྒྱིད་ལུག་གྱུར། །
མཇལ་འཛོམ་ཉིན་ཞག་མཛུབ་མོའི་རྩེ་ནས་བགྲང། །
གཅིག་པུ་ལྷགས་རླུང་ཁྲོད་དུ་ཡུན་རིང་འགླེང་། །
ཁ་བའི་འདབ་མས་མགོ་སྐྲ་ཡོངས་སུ་བརླན། །
གངས་ཐང་ངོགས་སུ་ཁྱོད་ཀྱི་མིང་ཡིག་བྲིས། །
ལྟ་བཞིན་ལྟ་བཞིན་ཤུགས་རིང་དབང་མེད་ཤོར། །
བྱམས་པ་ཁྱོད་ཉིད་འབྲི་ཆུའི་སྟོད་དུ་འཁྱམས། ། །
དམན་ཆུང་ཁོ་མོ་འབྲི་ཆུའི་སྨད་ན་ལུས། །
ཆུ་བོ་གཅིག་ལ་མཉམ་དུ་འཐུང་ན་ཡང་། །
ཀྱི་ཧུད་གསེར་ཞལ་མཇལ་བར་དཀའ་འདིས་སྐྱོ། །
ཚ་མ་རེ་བཞིན་སྟོང་ཞིང་འཁྱག་པ་ཡི། །
235



ལང་ཚོའི་ཞབས་རྗེས།
ཐབ་ཀའི་ཡར་སྐྱེད་མིག་གིས་བལྟར་མི་བཟོད། །།
རྨི་ལམ་ནང་དུ་བྱམས་པ་འཛུམ་འཛུམ་ངང་། །
ཕྱོགས་དེར་བསྡད་ནས་སེམས་གཏམ་གླེང་བ་རྨིས། །
ནངས་མོར་འཕྱང་བའི་མགོ་སྐྲ་ཤད་པའི་དུས། །
སྔོན་མེད་སྐྲ་དཀར་ཉག་འགའ་སྐྱེས་པ་མཐོང་། །
བྱང་ཁོག་བཀང་བའི་སེམས་ཀྱི་གསང་དོན་རྣམས། །
ཕྲ་ཆུང་སྨིན་མ་ཟུང་གིས་བཏེགས་པ་ཚོར། །
གསོན་པོར་གྱེས་པའི་སྡུག་བསྔལ་བརྗོད་ལས་འདས། །
གྲིབ་གཟུགས་གཅིག་པུ་བདག་དང་ལྷན་དུ་འགྲོགས། །
འཁྱག་པའི་སེམས་འདིར་དྲོད་སྦྱིན་མ་ནུས་པས། །
ཚ་ཟེར་བདག་པོ་སྐྱེངས་ཏེ་ནུབ་ལ་བཞུད། ། ་
བཞིན་གྱི་དཀྱིལ་འཁོར་ཡག་བཅོས་བྱེད་འདོད་མེད། །
མེ་ལོང་སྟེགས་སྒྲོམ་རྡུལ་དང་དྲི་མས་གཡོགས། །
མཁའ་ལ་འཆར་བའི་ཚེས་རིས་དེ་ཉིད་ཀྱང་། །
ཆུ་འཛིན་ཁྲོད་ན་མག་མོག་ཁོ་ནར་སྣང་། །
དཔྱིད་ཟླ་མགོ་མར་གཏན་གྲོགས་ཉིད་དང་གྱེས། །
ད་ལྟ་བ་མོ་འབབ་པའི་དུས་ལ་སླེབས། ། ་
བརྩེ་མེད་བྱང་ལྷགས་སྨྱོན་པའི་གདུག་རྩུབ་ཀྱིས། །
ལྗོན་པའི་ལོ་འདབ་སེར་པོར་བསྒྱུར་ནས་གཏོར། །
236



བསྒྱུར་རྩོམ་བྱུ་རུའི་མེ་ཏོག
གང་ཁྱེད་སྐུ་ལུས་སྐམ་ཞིང་རིད་པ་ཡིས། །
སྔ་དགུང་བར་ནས་གྲང་ཞིང་བསིལ་བར་ངེས། །
ཁོ་མོས་བསླེས་དྲ་བརྒྱབ་པའི་སྟོད་ལྭ་འདི། །
ཉིད་ཀྱི་ཕྱག་ཏུ་སྐད་ཅིག་འཕྲོད་ན་ཨང་། །
དགུན་ལྭ་འབྱོར་ཚེ་བྱེས་ཡུན་རིང་བར་སྐྲག།
མ་བསྐུར་གང་གི་ལུས་པོ་འཁྱག་པར་དོགས། །
དེ་ལྟར་བསྐུར་དང་མི་བསྐུར་འདང་རྒྱག་ཁྲོད། །
ན་ཆུང་བུ་མོས་སྨིན་མདུད་ཐེངས་གཅིག་བརྒྱབ། །
པེ་ཅུ་དབྱིས་བརྩམས།
237



ལང་ཚོའི་ཞབས་རྗེས།
ཚོང་པའི་ཆུང་མ། （བསྒྱུར)
ཁྱོ་ག་ཐག་རིང་ཡུལ་དུ་ཚོང་ལ་བསྐྱོད། །
གནས་ཚུལ་བྱིའུ་མགོ་ཙམ་ཡང་ཐོས་པར་དཀའ། །
ག་དུས་སླེབ་མིན་དགུང་གི་ཟླ་བར་འདྲི། །
གང་ཉིད་དྲན་པའི་གདུང་བ་བཟོད་གླགས་མེད། །
སྐར་མ་སྨེ་བདུན་བྱང་གི་ཕྱོགས་ནས་འཛོམས། །
ཁྱིམ་བྱ་ཕོ་མོ་ཚང་དུ་བདེ་བར་གཟིམས། །
གནམ་མཐའི་ཁྲུང་ཁྲུང་ཁེར་འཕུར་མཐོང་བས་སྐྱོ། །
ཀྱེ་མ་ཁྱོ་བོ་གཅིག་པུ་གང་ན་ལུས། །
ཆར་ཤུལ་འཇའ་ཚོན་སྔར་ལས་བཀྲག་མདངས་ལྡན། །
ཕན་ཚུན་བྲལ་རྗེས་བརྩེ་བ་ལྡབ་འགྱུར་ཟབ། །
ལྷིང་འཇགས་མཚན་མོའི་སྒྲོན་འོད་དམར་པོའི་འོག།
ཁྱོ་ཤུག་འཛོམ་པའི་ཉི་མ་ནམ་ཞིག་ཡིན། །
238



བསྒྱུར་རྩོམ་བྱུ་རུའི་མེ་ཏོག
ཁ་སང་མི་འདོད་འཕྲིན་ངན་གློ་བུར་འབྱོར། །
གང་གི་བརྩེ་བ་གཞན་ལ་གཏད་དོ་སྐད། །
བདེན་ནམ་ཁོ་མོའི་སྐྲ་ཡི་བདག་པོ་ཀྱེ། ། །
ཀྱེ་མ་ང་ཡི་སྙིང་འདི་འགས་ལ་ཉེ། །
ཀྱི་ཧུད་ཉི་མ་དེ་རིང་ནས་བཟུང་སྟེ། །།
ཁྱོད་ལ་རེ་བའི་ཁོ་ཐག་ཆོད་དགོས་ཀྱང་། །
དམར་ཆུང་སེམས་ཀྱི་བག་ཆགས་བཟློག་དཀའ་བས། །
འདས་པའི་སྙིང་གཏམ་ཡིད་ལ་ལྷང་ངེར་དྲན། །
“ས་ཆེན་འདི་ཉིད་གཞན་དུ་འགྱུར་ཡང་སྲིད། །
འུ་གཉིས་བརྩེ་དུང་ནམ་མཁའ་བཞིན་དུ་རྟག། ་
ཚེ་འདིར་མ་ཤི་གསོན་བྲལ་ག་ལ་བྱེད། །
ཤི་ན་དུར་ཁུང་གཅིག་ཏུ་སྦ་བར་མོས། །
གང་ཉིད་གཏམ་འདིར་ཐུགས་ཡིད་མི་ཆེས་ན། །
དགུང་གི་ཉི་མ་དཔང་ལ་བཞག་ཀྱང་ཆོག།”
ཀྱེ་མ་ཉིད་ཀྱིས་བཞག་པའི་ཞལ་ཆེམས་འདི། །
མི་རྟག་སྒྱུ་མའི་ངོ་བོར་ཅི་ལ་ཐིམ། །
ཐོ་རེངས་བྱ་ཕོས་སྐད་བརྡ་ལན་གསུམ་བརྒྱབ། །
སྒོ་ཁྱི་ཟུག་པའི་གཅོང་སྐད་སྙིང་ལ་གཟན། །
239



ལང་ཚོའི་ཞབས་རྗེས།
སྟོན་མཇུག་རླུང་བུས་སྡོང་ལོ་ཤག་ཤག་འདེད། །།
འདབ་ཆགས་ཅ་ཅོས་ཡིད་སེམས་ཀུན་ནས་དཀྲུགས། །
སྐྱོ་བས་གཉིད་ཆག་མིག་རྩ་དམར་པོར་གྱུར། །
ཤར་གྱི་ཕྱོགས་ནས་སྐྱ་མདའ་འཐེན་ལ་ཉེ། །
ང་ཡི་དྭངས་གཙང་སེམས་ཀྱི་སྡུག་བསྔལ་འདི། །
ཨི་ཧུད་གནམ་རྒན་མ་ཡིས་རྟོགས་སམ་ཅི། །
ཀྲུའུ་ཞོ་ལེང་གིས་བརྩམས།
240



བསྒྱུར་རྩོམ་བྱུ་རུའི་མེ་ཏོག
མེ་ཏོག་འཐུ་བའི་གཞོན་ནུ་མ།（བསྒྱུར)
ལྷོ་རིའི་སྐེད་ན་སྔོ་ལྗང་ལྗོན་པ་ཞིག།
དེ་ཡི་བསིལ་གྲིབ་སུས་ཀྱང་མྱོང་བར་དཀའ། །
འབྲི་ཆུའི་རྒྱུད་ན་ཡིད་འོང་མཛེས་མ་ཞིག།
ཡིན་ཡང་དེ་ཡི་གམ་དུ་བཅར་ནུས་མིན། །
གཙང་པོའི་དབུས་ཀྱི་བྱེ་མའི་གླིང་ཕྲན་སྟེང་། །
ཆུ་བྱ་ཕོ་མོ་ཟུང་གཅིག་འཕུར་ཞིང་ལྡིང་། །
གཙང་འགྲམ་མེ་ཏོག་འཐུ་བའི་མཛེས་མ་དེ། །
ང་ཡི་དྲན་པ་རྐུ་བའི་ཆོམ་པོ་ཉིད། ། །
གཙང་ཆེན་རྒྱ་ཁྱོན་ནམ་མཁའི་མཐའ་ལ་འདྲེས། །
ཕ་རོལ་བརྒལ་བར་ཐབས་དང་སྐལ་བས་ཕོངས། །
ལང་ལོང་རྦ་རླབས་སྤྲིན་གྱི་ལྟོ་བར་འཁྱུད། །
གཡོར་གྲུ་བཏང་ཡང་བགྲོད་པ་ཁག་པར་སྣང་། །
ཀྱེ་མ་དྲན་པས་གཟིར་བའི་ཉམ་ཆུང་ང་། །
འདབ་ཆགས་བྱ་ཞིག་ཡིན་ན་དགའ་བ་ལ། །
241



ལང་ཚོའི་ཞབས་རྗེས།
-
-
དུངས་སེམས་གཤོག་འགྱུར་བར་མེད་རྒྱག་བཞིན་དུ། །
ཁོ་མོའི་གམ་དུ་སྐད་ཅིག་འཕུར་སྙིང་འདོད། །
ཆེ་ཆུང་མི་གཅིག་སེར་ཆེན་མེ་ཏོག་ཚོམ། །
གཡས་འཁོར་གཡོན་འཁོར་གར་གྱིས་འཐུ་བར་བྲེལ། །
འཇོ་སྒེག་ལང་ཚོ་འབར་བའི་མཛེས་མ་དེ། །
མིག་ཟུང་བཙུམས་ཀྱང་ཡིད་ལ་མངོན་སུམ་འཆར། །
འཁྲེང་ཞེན་ཁོ་ནས་བརྩེ་དུང་ཇི་ལྟར་རེག། ་
རྨི་ལམ་ཁྲོད་ཀྱི་དྲན་གདུང་དེ་བས་ཟབ། །
འཛུམ་དཀར་རི་མོ་སྙིང་ལ་ཐོགས་པ་ཡིས། །
འགྲེ་ལོག་རྒྱག་བཞིན་གཉིད་ཐབས་ཡེ་ནས་བྲལ། །
སྣ་ཚོགས་མེ་ཏོག་རླབས་ཕྲེང་གཡོ་བའི་གསེབ། །
དགྱེ་སྒུར་སྙེ་མའི་གར་སྟབས་ཡི་གར་འོང་། །
མེ་ཏོག་ལྟར་དུ་འཛུམ་པའི་མཛེས་མ་དེར། །
ང་ཡིས་སྙན་ངག་ལན་སྟོང་འབྲི་བར་མོས། །
ཀྲིག་མིན་ཏེ་ཡིས་བརྩམས།
242



བསྒྱུར་རྩོམ་བྱུ་རུའི་མེ་ཏོག
མཛེས་མར་ལམ་འཕྲད་བྱུང་བ། (བསྒྱུར)
དབེན་པའི་ཐང་ལ་རྩྭ་སྔོན་ལང་ལོང་གཡོ། །
ཟིལ་བའི་དོག་པ་འདབ་མའི་ངོས་སུ་འདྲིལ། །
གཅིག་པུར་སྐྱོ་བཞིན་མདུན་གྱི་ལམ་སྣེ་བསྙེགས། །
གློ་བུར་ལམ་གྲོགས་བུ་མོ་ཞིག་དང་འཕྲད། །
ཞལ་རས་ཉ་གང་ཟླ་ལྟར་དཀར་ཞིང་སྒོར། །།
སྨིན་འཁྱོག་འོག་ཏུ་མིག་ཟུང་འཛུམ་རིལ་རིལ། །
ནུ་འབུར་རབ་རྒྱས་མཆུ་སྒྲོས་མཚལ་ལྟར་དམར། །
སྐྱེ་གཟུགས་དྲང་ཞིང་ལྡེམ་བསྐྱོད་ཡི་གར་འོང་། །
ཡངས་པའི་ཐང་ཆེན་ནམ་མཁའི་མཐའ་དང་འདྲེས། །
རྐང་ལམ་ཕྲ་མོ་གྱ་གྱུར་རྒྱང་ལ་འཐེན། །
གློ་བུར་མཛེས་མ་གང་དང་འཕྲད་པ་ཡིས། །
ལུས་ཀྱི་ངལ་དུབ་གར་སོང་ཆ་མ་འཚལ། ། །
བ་མོ་ཆགས་པས་མཁའ་དབུགས་འཁྱག་སིབ་སིབ། །
མགོ་རས་དམར་པོ་བསེར་བུས་ལྷབ་ལྷུབ་བསྐྱོད། །
མཛེས་མ་ཁྱོད་དང་གློ་བུར་འཕྲད་པ་ཡིས། །
ང་ཡི་སྙིང་ལ་དྲོད་ཁོལ་ཅིས་མི་ལྡང༌། །།
243



ལང་ཚོའི་ཞབས་རྗེས།
འབྲུག་གྲགས་གློག་དམར་འཁྱུགས་པས་གནམ་ས་གཤགས། །
འདག་བྱེའུ་ཕྲུ་གུ་མཁའ་རུ་ལང་ལོང་འཕུར། །
གློ་བུར་སྙིང་སྡུག་གང་དང་འཕྲད་པ་ཡིས། ། ་་།
ང་རང་གནམ་ལྕགས་ཐོག་ལ་སྐྲག་དོན་ཅི། །
ཆར་དྲག་རླུང་འཚུབ་གཡོས་ཤིང་སྤྲིན་པ་དམའ། །
མདུན་གྱི་ལམ་སྣེ་རབ་རིབ་སྨུག་པས་བསྒྲིབས། །
ད་ནི་མཛེས་མ་ཁྱོད་དང་འཕྲད་པ་ཡིས། །
ང་རང་ཆར་དང་རླུང་པོར་ཅི་ལ་ཞེད། །
སྙན་མོའི་གཏམ་གྱིས་ཡིད་ལ་དྲོད་ཐིགས་བྱིན། །
བགྲོད་པའི་ལམ་བུ་ཤིན་ཏུ་ཐུང་བར་སྣང་། ། །
གང་དང་ལྷན་དུ་བསྐྱོད་པའི་སྐབས་ཐོབ་པས། །
མགོ་ལུས་ཆར་བས་བརླན་པ་ཚོར་མ་གྱུར། ། །
རྩྭ་མགོའི་ཟིལ་བས་མཆིལ་ལྷམ་ཡོངས་སུ་སྦངས། །
རྐང་རྗེན་ཡིན་ཡང་མཉམ་དུ་བགྲོད་པར་མོས། །
བདག་ནི་སྙིང་ནས་མཛེས་མ་ཁྱོད་ཉིད་དང༌། །
འགྲོགས་ཏེ་མི་ཚེའི་ལམ་བུ་བརྒལ་བར་འདོད། །
ལིས་ཏུང་གིས་བརྩམས།
244



བསྒྱུར་རྩོམ་བྱུ་རུའི་མེ་ཏོག
སྐྱེད་མོས་ཚལ་དུ་དུས་བཏབ་པ།（བསྒྱུར）
བྱིས་པའི་ལྟ་སྤྱོད་མ་ཡལ་མཛའ་ན་མོ། ། མ་
དུས་ཆད་ལྟར་དུ་ལྗོན་པའི་ཚལ་ལ་འོངས། །
བསམ་བཞིན་སྡོང་རྒན་རྩ་རུ་ཡིབས་བྱས་ཏེ། །
ང་ལ་ཕྱོགས་བཞིར་བསྐོར་འཚོལ་བྱེད་དུ་བཅུག།
མེ་ཏོག་ལང་ཚོ་འབར་བའི་སྙིང་སྡུག་མས། །
ཕྱག་གི་སོར་གདུབ་གོར་མོ་བདག་ལ་གནང་། །
དངུལ་འོད་ལམ་ལམ་འཚེར་བའི་མཛུབ་དཀྲིས་དེས། །
ང་ཡི་སྙིང་ལ་དྲོད་ཁོལ་རྫོགས་མེད་བྱིན། ། །
འཕྲལ་མར་མེ་ཏོག་རྐང་གཅིག་ཉེར་བཏུས་ཏེ། །
ཁོ་མོའི་མགོ་སྐྱེས་ལན་བུའི་གསེབ་ཏུ་བཙུགས། །
ཨེ་མ་དོ་ནུབ་ཟླ་བའི་བསིལ་ཟེར་འོག། ་ ་ ་
ཡིད་འོང་མེ་ཏོག་ཟུང་གཅིག་བཞད་འདི་ཅི། །
ཧན་ཞིན་གྱིས་བརྩམས།
245



ལང་ཚོའི་ཞབས་རྗེས།
མཛའ་བོར་གདམས་པ།(བསྒྱུར)
ཀྱེ་ཀྱེ་ལུས་སེམས་འདྲེས་པའི་བྱམས་པ་ལགས། །
ཁྲོམ་པའི་གསེབ་ཏུ་མིག་བརྡ་མི་སྟོན་མཁྱེན། །
གང་དང་མཛའ་བ་ལྷོད་པ་མ་ལགས་ཀྱང་། །
ཕ་རོལ་མི་ཡིས་གསང་བ་རྟོགས་པར་སྐྲག །
ཁ་ཡ་ན་ཟླའི་ཕྲག་དོག་རླུང་ལྟར་རྒོད། ། །
ཁྱོད་ལ་ལྡང་ཚེ་ང་ལ་སྡུག་བསྔལ་ཆེ། །
གླིང་གི་མྱི་ཁ་དམར་པོ་མེ་ལས་ཚ། །
ང་རང་བསྲེགས་ཚེ་ཁྱོད་ཀྱང་བཟོད་པར་དཀའ། །
ཀྱེ་ཀྱེ་ཁ་སེམས་མཐུན་པའི་བྱམས་པ་ལགས། ། ་
ནམ་གུང་ཁོ་མོའི་གམ་དུ་མི་ཡོང་མཁྱེན། །
གང་ལ་མཇལ་འདོད་མེད་པ་མ་ཡིན་ཀྱང་། །
ཁྱི་རྒན་རྒྱ་བོས་གསང་བ་བརྟོལ་བར་སྐྲག །
མིང་པོའི་བདེ་རྩལ་གླག་མོ་ལས་ཀྱང་མྱུར། །
ཁྱོད་རང་ཟིན་ཚེ་ང་ལ་སེམས་སྡུག་ཆེ། །
ཕ་མའི་གདུག་རྩུབ་གནམ་ལྕགས་ཐོག་ལྟར་བཙན། །
ང་ལ་ཕོག་ཚེ་ཁྱོད་ཀྱང་སྡུག་བསྔལ་ཆེ། །
ཝང་ཁང་གིས་བརྩམས།
246



བསྒྱུར་རྩོམ་བྱུ་རུའི་མེ་ཏོག
དྲན་ཚུལ་ཁྱད་པར་བ། （བསྒྱུར）
སུའུ་ཧང་ལྷ་ཡུལ་ལྟ་བུའི་གྲོང་ཁྱེར་ན། །
ཡག་མ་གནམ་གྱི་སྐར་ཚོགས་བཞིན་དུ་མང་། །
ཀུན་ཀྱང་ཕྱི་ཚུལ་མཛེས་པ་ཁོ་ན་སྟེ། །
ང་ཡི་སེམས་པ་ཐེངས་གཅིག་ཤོར་མ་མྱོང་། །
རྒྱང་རིང་མཁའ་རླུང་གཙང་བའི་འབྲོག་ཐང་ན། །
སྣ་ཚོགས་རྫས་ཀྱི་སྐག་ཚོན་མ་བྱུགས་པར། །
ལྷན་སྐྱེས་འཇོ་སྒེག་འབར་བའི་བུ་མོ་ཞིག།
ང་ཡི་དྲན་པ་འདི་ལ་ལན་སྟོང་ཐོགས། །
འབྲི་ཆུའི་ལྷོ་ཕྱོགས་རྒྱུད་ཀྱི་མཛེས་མ་ཞེས། །
ཀུན་གྱི་ཁ་ལ་རླུང་ལྟར་གྲགས་གྱུར་ཀྱང་། །
ཕྱི་ཡི་མཛེས་སྡུག་དོན་གྱི་མཛེས་སྡུག་མིན། །
ང་ཡིས་མིག་ཟུར་ཐེངས་གཅིག་འཕངས་མ་མྱོང་། །
རྒྱང་རིང་གངས་ཀྱི་ལྷུན་པོའི་འདབས་རོལ་ན། །
སྒྲོལ་མ་དཀར་མོ་བཞིན་དུ་རྒྱུད་བྱམས་ཤིང་། །
ཡལ་མེད་འཛུམ་མདངས་རྟག་པའི་བུ་མོ་ཞིག།
ང་ཡི་རྨི་ལམ་འདི་ལ་ལན་བརྒྱར་འཁོར། །
ཝང་ཁང་གིས་བརྩམས།
247



ལང་ཚོའི་ཞབས་རྗེས།
འདས་མཆོད། （བསྒྱུར)
ཀྱེ་མ་མི་རྟག་འཁོར་བའི་བྱ་བ་ནི། །
རླུང་ནང་གནས་པའི་མར་མེ་ཉིད་དང་མཚུངས། །
ཁ་སང་བརྩེ་ཞིང་འགྲོགས་པའི་གཉེན་ཟླ་མོ། །
དེ་རིང་དུར་གྱི་ཁུང་བུར་ཞུགས་འདི་ཅི། །
ལོ་རྒས་ནད་ཀྱི་དབང་གྱུར་ལྔ་བའི་ལམ། །
འགྲིམས་པ་བཟློག་མེད་སྲིད་པའི་ཆོས་ལགས་ཀྱང་། །
ལང་ཚོའི་མེ་ཏོག་འཛུམ་པའི་སྙིང་སྡུག་མ། །
གློ་བུར་ཕྱི་ལམ་བསྙེགས་འདི་བཟོད་པར་དཀའོ། །
སྐྱེ་འཆི་མི་མངའ་འཇིག་རྟེན་འདིར་མེད་ཀྱང་། །
གང་ཁྱེད་དུས་མིན་རྐྱེན་གྱིས་གཤེགས་དེ་སྐྱོ། ། །
གཤིན་རྗེའི་བརྡ་ངན་བཟློག་པའི་ཐབས་མཆིས་ན། །
ཁོ་བོས་ཁྲག་གི་མཆོད་པ་ཕུལ་ཡང་ཆོག།
ཀྱི་ཧུད་འཇིགས་རུང་བར་དོའི་འཕྲང་རིང་དུ། །
248



བསྒྱུར་རྩོམ་བྱུ་རུའི་མེ་ཏོག
-----
་
，--
ས ་
གྲོགས་མེད་གཅིག་པུར་བསྐྱོད་པ་སྙིང་རེ་རྗེ། །
གསོན་པོར་འཇིག་རྟེན་འདི་ན་འཚོ་བའི་དུས། །
བདེ་སྐྱིད་དཔལ་ལ་མ་རོལ་ཞེ་རེ་སྐྱོ། །
ཁ་བ་ལེབ་མོས་དུར་རྡོ་ཡོངས་སུ་མནན། །
བྱང་རླུང་དྲག་པོས་མཆོད་རྫས་ཕྱོགས་བཞིར་གཏོར། །
དོ་ནུབ་ཁོ་བོ་ཀེང་རུས་གཟུགས་གྱུར་ཀྱང་། །
ཁྱོད་ཀྱི་གདུང་མདུན་སྐད་ཅིག་འབྲལ་མི་འདོད། །
ན་ནིང་དཔྱིད་མགོའི་མེ་ཏོག་བཞད་པའི་དུས། །
ངེད་གཉིས་གཉེན་སྒྲིག་གསེར་གྱི་ཟམ་པ་སྦྲེལ། །
ཕེབས་བྱམས་དབུས་སུ་གང་ཉིད་སྐྱེངས་བཞིན་གནས། །
བྲང་རྟགས་བཏགས་ནས་ཁོ་བོ་དགའ་ཀྲོག་ཀྲོག།
སྟོན་ཐོག་མི་ཚོགས་དགོད་སྒྲ་འཕུར་བའི་ཁྲོད། །
འུ་གཉིས་ཕན་ཚུན་གདོང་ལ་གདོང་གཏུགས་ཏེ། ། ་
ཀུ་ཤུར་སོ་ཡིས་འདེབས་པའི་རྣམ་པ་དེ། །
ཀྱེ་མ་ཁ་སང་དངོས་སུ་བྱུང་བ་བཞིན། །
མཚན་མོར་ཤིས་ཚིག་སྦྱར་བའི་ཁང་ཆུང་ནང་། །
མགོ་རས་དམར་པོའི་ཞལ་ཁེབས་བཀྱགས་དང་ལྷན། །
གང་གི་གཏན་གྱི་འདུན་མའི་འཛུམ་མདངས་མཆོག།
བདག་ལ་བསྟན་པའི་རྣམ་འགྱུར་བརྗེད་པར་དཀའ། །
_249



ལང་ཚོའི་ཞབས་རྗེས།
ཤིན་ཏུ་དྲན་ནོ་སྲོད་ཞོགས་མཚམས་སྤྲིན་འོག།
ངེད་གཉིས་མཉམ་དུ་ཆུ་འབྲས་འཛུགས་པའི་ཚུལ། །
ད་དུང་དྲན་ནོ་ཉིན་གུང་སྐོམ་པའི་ཆུ། །
ཉིད་ཀྱིས་མ་འཐུང་བདག་ལ་གཏོད་པ་ཡང་། །
ལྷག་པར་དྲན་ནོ་མཚན་ཞག་རེ་རེ་བཞིན། །
ཟླ་འོད་འཕྲོས་པའི་མལ་ཁྲི་ཡངས་མོའི་སྟེང་། །
མ་འོངས་བྱིས་པའི་གླེང་མོལ་བྱེད་པའི་མུར། །
གང་ཁྱོད་བདག་ལ་ཁུ་ཚུར་ཡང་མོར་གཞུ། །
མཉེས་གཤིན་བརྩེ་བ་ཟབ་མོའི་སྙིང་གཏམ་དག།
ལྷང་ལྷང་ངང་ལ་རྣ་བའི་ལམ་དུ་འཁོར། །
འཁྲུལ་སྣང་ཡིན་ཡང་འཛུམ་པའི་མིག་ཟུང་དེས། །
ནམ་རྒྱུན་བདག་ལ་བལྟས་ནས་དགོད་པ་འདྲ། །
འཆི་ཁའི་ལག་འཇུ་དམ་པོར་བསྡམས་པའི་མོད། །
ཁྱོད་ཀྱིས་ཨུ་ཚུགས་འཛུམ་མདངས་ཕྱིར་ཕྱུངས་ཏེ། །
བདག་ལ་ཆུང་མ་གཉིས་པའི་ལས་བཅོལ་ཀྱང་། །།
སྨིན་མའི་འོག་ན་ཞེན་ཆགས་གསལ་ལེར་མངོན། །
གཉིས་འཐུང་གླེང་མོས་དོར་ན་ཅིས་མི་སྐྱོ། །
ངང་པ་ཤུག་དང་བྲལ་ཚེ་ངེས་པར་ཤི། །
གང་ཁྱོད་འདི་ལྟར་མིག་ཟུང་བཙུམས་ཉིན་ནས། །
250



བསྒྱུར་རྩོམ་བྱུ་རུའི་མེ་ཏོག
བདག་ཀྱང་གསོན་པའི་རེ་བ་གཞི་ནས་སྟོངས། །
སྟག་ཤར་ཕོ་ལ་མིག་ཆུ་མེད་པ་རྫུན། །
སྐྱོ་བའི་མཆི་མས་མྱང་ལྭ་བརླན་པར་བྱས། །
དུར་ཁྲོད་ཉིན་མཚན་ཆང་གིས་བསྐྱལ་བར་བྱ། །
གདུང་བའི་སྙན་ངག་མི་ཡི་ཡུལ་ལ་འཇོག།
ཀྱེ་ཀྱེ་སྙིང་གི་དགའ་མ་ཏོན་ཆིའུ་རོས། །
གཤིན་རྗེའི་ཐང་ནས་ང་ལ་ཡུད་ཙམ་སྒུགས། །
འདས་མཆོད་བྱ་བ་ལེགས་པར་གྲུབ་ཙམ་ནས། །
བདག་ཀྱང་མི་སྡོད་ཁྱོད་ཀྱི་རྗེས་ལ་འོངས། །
སུའུ་དབྱིས་བརྩམས།
251



ལང་ཚོའི་ཞབས་རྗེས།
མཇུག་གི་གཏམ།
，
སྙིང་ཉེ་བའི་ཀློག་པ་པོ་ལགས། ང་ཚོ་སླར་ཡང་མཇལ་བྱུང་། ཡིན་
ཡང་ད་ལྟ་ཁོ་བོ་ངུར་སྨྲིག་གི་རྒྱལ་མཚན་ཟླུམ་པོར་གསོལ་བའི་རབ་བྱུང་ཞིག་མ་
ཡིན་པར་འཇིག་རྟེན་གྱི་སྐྱ་ཆས་ཐད་ལ་བླངས་པའི་མི་ནག་འཆལ་པོ་ཞིག་ཏུ་
གྱུར་ཡོད་པས་ཁྱེད་ཀྱིས་བདག་ལ་བཟོད་བསྒོམ་གནང་ངམ། བསྟན་པའི་
བདག་པོ་ལ་དད་པ་ཡོད་མེད་དང་སྟོན་པའི་རྗེས་འཇུག་རྣམ་དག་ཡིན་མིན་དེ་
ཕྱི་ཡི་ལུས་ངག་གི་རྣམ་འགྱུར་རམ་རྒྱབ་ཀྱི་ལྭ་བའི་ཁ་དོག་ཙམ་གྱིས་ཕུ་ཐག་
གཅོད་པའི་ལྔ་བདོ་སྙིགས་མའི་ཉག་སྒོ་འདིར། དྲན་ཚད་བཤད་ཕོད་ཅིང་
བཤད་ཚད་བསྒྲུབ་ལ་དགའ་བའི་སྨྱོན་པ་བདག་ལྟ་བུ་ནི་ ཅིས་ཀྱང་བསྟན་་
བཤིག་གི་དྭངས་མ་ལས་འདའ་ཐབས་མེད་པས། གལ་ཏེ་ཀློག་པ་པོ་ཁྱེད་
ཀྱིས་ཀྱང་བདག་གི་བྱ་སྤྱོད་འདི་དང་ལེན་བྱེད་མི་ཐུབ་ན་སྐྱག་བྲུན་ལས་གསེར་
རྡོག་འབྱུང་མི་སྲིད་པས་སྙན་དེབ་འདི་ཡང་ཁོ་བོའི་རིན་ཐང་དང་ལྷན་དུ་ཕྱག་
དར་ཁྲོད་གཡུགས་ཞོག
འཚོ་ བའི་ ཉམས་མྱོང་ གི་ འོ་ མ་ དང༌། སྐད་ཆའི་སྒྱུ་ རྩལ་ གྱི་ རུ་ རྟ།
བསམ་གཞིག་གི་དུས་ཡུན་ངེས་ཅན་སོགས་ལ་བརྟེན་ན་ད་གཟོད་སྙན་ངག་གི་
ཞོ་གསར་འགྲུབ་པ་ནི་རྒྱུ་འབྲས་ཀྱི་ཆོས་ཉིད་ཡིན་པས། ངས་ཀྱང་རང་ཉིད་
252



མཇུག་གི་གཏམ།
ཀྱིས་ཐོབ་ཤོར་དང་སྐྱོ་གདུང༌། བློ་ཕམ་དང་རེ་ཆད། གོ་རྟོགས་དང་ངེས་
ཤེས་སོགས་མི་ཡུལ་གྱི་བྲོ་བ་སྣ་ཚོགས་མྱོང་སའི་འཚོ་བའི་རྒྱབ་ལྗོངས་གསོན་པོ་
དེ་ཅིས་ཀྱང་སྣང་མེད་དུ་ག་ལ་འཇོག་ཐུབ། །
ཁོར་ཡུག་གི་གནས་བབ་འདི་ལྟ་བུའི་ཁྲོད་ནས་བདག་དང་བསམ་བློའི་
དཔུང་རྡང་གཅིག་ཏུ་སྦྲེལ་ཞིང་སྐྱིད་སྡུག་མཉམ་མྱོང་གི་གྲྭ་རྐྱང་ཚོ་ངས་ཇི་ལྟར་
བརྗོད། ཁོ་བོས་ནམ་ཡང་རང་ཉིད་ཀྱིས་སྟོན་པའི་ན་བཟའ་གྱོན་ཏེ་ལོ་ངོ་
བཅུ་ལྷག་ལ་དགོན་སྡེ་ནས་འཚོ་བ་རོལ་བ་དེ་མི་ཚེ་འདིའི་རླབས་ཆེ་བའི་ཡོང་
འབབ་དང་ཕྱིར་དྲན་བྱེད་འོས་པའི་བརྒྱུད་རིམ་ཉག་གཅིག་ཏུ་བརྩི་གི་ཡོད།
ཐུན་མོང་མ་ཡིན་པའི་འཚོ་བའི་ཁོར་ཡུག་དེ་ལྟ་བུའི་འགུལ་སླེ་ཁྲོད་ནས་
ངའི་སྙན་ངག་གི་ཁྱེའུ་ཆུང་ནར་སོན་ཞིང་རིམ་གྱིས་ཆེས་ཐོག་མའི་རྟེན་འབྲེལ་
གྱི་གོམ་པ་ཁྱར་ཁྱོར་འགའ་རེའང་སྤོ་བའི་སྐལ་བ་བྱུང་བ་ནི་བདག་ལ་མཚོན་ན་
ཆེས་སྤྲོ་འོས་པའི་ལས་སྒོ་ཉག་གཅིག་ཡིན་པས། མཚམས་འདི་ནས་ངས་རང་
ཉིད་ཀྱི་མི་ལོ་བཅུ་ལྷག་གི་བཤུལ་ལམ་ལ་ཕྱི་མིག་ལྟ་བའི་ཞོར་དུ《ལང་ཚོའི་
ཞབས་ རྗེས》ཞེས་ པའི་སྙན་དེབ་ཆུང་ངུ་ འདི་ ཡང་པར་དུ་བསྐྲུན་ པ་ ཡིན།
གཞན་དུ་ན《ལང་ཚོའི་ཞབས་རྗེས》ནི་རང་ཉིད་ཀྱིས་སྐྱིད་ལ་སྡུག་པའི་འཇིག་
རྟེན་མི་ཡུལ་གྱི་མྱ་ངམ་ཐང་ཆེན་པོར་ཕོ་ལོ་ཉི་ཤུའི་ལང་ཚོའི་འགྲུལ་བཞུད་
ཐེངས་གཅིག་བྱས་པའི་དྲན་རྟེན་གྱི་རྐང་རྗེས་ཙམ་ཡིན་ཞེས་བཤད་ཀྱང་ཆོག
ཡིད་ཕངས་པ་ཞིག་ལ་ཐེངས་འདིར་ངས་སྙན་ངག་གསར་བ་སྐོར་ཞིག་ལ“བུད་
མེད་ཀྱི་ཕྱོགས་བྲིས་པ་དམར་རྗེན་ཡིན་རྒྱུ་ཐལ་དྲགས་པའི”སྐྱོན་འདུག་ཟེར་
253



ལང་ཚོའི་ཞབས་རྗེས།
ནས་རྩོམ་སྒྲིག་པས་ཟུར་དུ་ཕུད་པས་ཀློག་མཁན་རྣམ་པའི་སྤྱན་ལམ་དུ་འབུལ་
མ་ཐུབ། ཡིན་ཡང་ཁོ་བོས་ནི་མིའི་རིགས་ཀྱི་ལྷན་སྐྱེས་ཀྱི་རང་གཤིས་སམ་
སེམས་ཁམས་ཀྱི་འགྱུར་བག་རྣལ་མ་བརྗོད་པའི་སྙན་ངག་དེ་དག་ཆེས་མཛེས་
སྡུག་གི་དངོས་པོར་བརྩི་བཞིན་ཡོད་པས་ཐེངས་རྗེས་མར་ཅིས་ཀྱང་ཐབས་ལམ་
གཞན་ཞིག་གི་སྒེའུ་ཁུང་བརྒྱུད་དེ་ཁྱེད་ཅག་གི་གཟིགས་མོར་འབུལ་ཁོ་ཐག་
ཡིན། སྤྱིར་ན་ང་ཚོས་སྙན་ངག་ཀློག་པའི་ཚེ་ན། བརྩམས་ཆོས་རྐྱང་རྐྱང་
བཀླགས་པས་མི་ཆོག་པར་ངེས་པར་དུ་བརྩམས་ཆོས་དེའི་ཕ་རོལ་གྱི་སྙན་ངག་
པ་དང་སྙན་ངག་པའི་སེམས་ཁམས་ཀློག་དགོས་པ་མ་ཡིན་ནམ། བདག་གིས་
སྔོན་ནས་བཤད་མྱོང་སྟེ། “ ངའི་སྐྱིད་ལ་སྡུག་པའི་མི་ཚེ་འདི། སྨྲག་ལྗོངས་ཀྱི་
མཆོད་སྟེགས་ན་སྒྲ་མེད་དུ་འབར་གྱིན་པའི་མར་མེ་རྐང་གཅིག་སྟེ། ཉམ་
ཆུང་བའི་ཚེ་སྲོག་གི་སྡོང་བུ་ཕྲ་མོ་ལྟེམས་མེར་འཁྱིལ་བའི་བརྩེ་དུང་གི་མར་ཁུའི་
ཀློང་ནས་སྙན་ངག་གི་མེ་ལྕེ་དང་ལྷན་དུ་འབར་ནས་ཡོངས་སུ་ཚར་དགོས།”
མཇུག་ཏུ། མིའི་རིགས་ཀྱི་བདེ་སྡུག་གླུ་རུ་འགུགས་པའི་སྙན་ངག་པ་
རྣམས་ཀྱི་འཕྲིན་ལས་མཆོག་ཏུ་དར་ཞིང་སྐུ་ཚེའི་རྒྱལ་མཚན་བརྟན་པར་ཤོག།
རྩོམ་པ་པོས༢༠༠༢ལོའི་ཟླ༡༡ཚེས ༡༨ ཉིན།
254



责任编辑:仁青当周
封面设计:扎西
封面题字:日果
责任印制:韩富珍
青春的足迹
尖·仁色
著
出版
青海民族出版社(西宁市同仁路10号)...
发行:
邮政编码 810001 电话 6143426°
经销:青海省新华书店
印刷;西海地图制印厂
开本:850mm X1168mm 1/32
印张:8.25
字数:160千字
版次:2002年12月第1版
印次:2002年12月第1次印刷
印数:2000
书号:ISBN7-5420-0990-7/1.155
定价:13.00 元
版权所有,翻印必究
(书中如有缺页错页及倒装请与工厂联系)



རྩོམ་སྒྲིག་འགན་འཁུར་པ། རིན་ཆེན་དོན་གྲུབ།
མདུན་ཤོག་མཛེས་རིས་པ། བཀྲ་ཤིས། །
མདུན་ཤོག་གཟིགས་བྱང་པ། བསྟནཱ་གོ།
པར་སྒྲིག་འགན་འཁུར་པ། ཧན་ཀྲུ་ཀྲིན།
2
a
ལང་ཚོའི་ཞབས་རྗེས།
གཅན་རང་སད་ཀྱིས་བརྩམས།
པར་སྐྲུན། མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10)
སྦྲག་ཨང་། 810001 ཁ་པར། 6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། ནུབ་མཚོ་ས་ཁྲ་པར་ཁང་།
དེབ་ཚད། 850mm1168mm1/32
དཔར་ཤོག 8. 25
ཡིག་གྲངས། །
པར་ཐེངས། 2002ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2002ལོའི་ཟླ12པར་དཔར་ཐེངས་དང་པོ་དཔར།
དཔར་གྲངས། 2000
ཁྲི 16
དཔེ་རྟགས། ISBN7-5420— 0990-7/I • 155
རིན་གོང་། སྒོར13. 00
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)
